# Soundarya Lahari

| Devanagari | English |
| ------ | ------ |
|  |  |
| सौन्दर्य लहरी   | saundarya laharī   |
|  |  |
| **प्रथम भागः - आनन्द लहरि   | **prathama bhāgaḥ - ānanda lahari   |
| **   | **   |
| भुमौस्खलित पादानाम् भूमिरेवा वलम्बनम् ❘   | bhumauskhalita pādānām bhūmirevā valambanam ❘   |
| त्वयी जाता पराधानाम् त्वमेव शरणम् शिवे ‖   | tvayī jātā parādhānām tvameva śaraṇam śive ‖   |
|  |  |
| शिवः शक्त्या युक्तो यदि भवति शक्तः प्रभवितुं   | śivaḥ śaktyā yukto yadi bhavati śaktaḥ prabhavituṃ   |
| न चेदेवं देवो न खलु कुशलः स्पन्दितुमपि❘   | na chedevaṃ devo na khalu kuśalaḥ spanditumapi❘   |
| अतस्त्वाम् आराध्यां हरि-हर-विरिन्चादिभि रपि   | atastvām ārādhyāṃ hari-hara-virinchādibhi rapi   |
| प्रणन्तुं स्तोतुं वा कथ-मक्र्त पुण्यः प्रभवति‖ 1 ‖   | praṇantuṃ stotuṃ vā katha-makrta puṇyaḥ prabhavati‖ 1 ‖   |
|  |  |
| तनीयांसुं पांसुं तव चरण पङ्केरुह-भवं   | tanīyāṃsuṃ pāṃsuṃ tava charaṇa paṅkeruha-bhavaṃ   |
| विरिञ्चिः सञ्चिन्वन् विरचयति लोका-नविकलम् ❘   | viriñchiḥ sañchinvan virachayati lokā-navikalam ❘   |
| वहत्येनं शौरिः कथमपि सहस्रेण शिरसां   | vahatyenaṃ śauriḥ kathamapi sahasreṇa śirasāṃ   |
| हरः सङ्क्षुद्-यैनं भजति भसितोद्धूल नविधिम्‖ 2 ‖   | haraḥ saṅkśhud-yainaṃ bhajati bhasitoddhūḻa navidhim‖ 2 ‖   |
|  |  |
| अविद्याना-मन्त-स्तिमिर-मिहिर द्वीपनगरी   | avidyānā-manta-stimira-mihira dvīpanagarī   |
| जडानां चैतन्य-स्तबक मकरन्द श्रुतिझरी ❘   | jaḍānāṃ chaitanya-stabaka makaranda śrutijharī ❘   |
| दरिद्राणां चिन्तामणि गुणनिका जन्मजलधौ   | daridrāṇāṃ chintāmaṇi guṇanikā janmajaladhau   |
| निमग्नानां दंष्ट्रा मुररिपु वराहस्य भवति‖ 3 ‖   | nimagnānāṃ daṃśhṭrā muraripu varāhasya bhavati‖ 3 ‖   |
|  |  |
| त्वदन्यः पाणिभया-मभयवरदो दैवतगणः   | tvadanyaḥ pāṇibhayā-mabhayavarado daivatagaṇaḥ   |
| त्वमेका नैवासि प्रकटित-वरभीत्यभिनया ❘   | tvamekā naivāsi prakaṭita-varabhītyabhinayā ❘   |
| भयात् त्रातुं दातुं फलमपि च वाञ्छासमधिकं   | bhayāt trātuṃ dātuṃ phalamapi cha vāñChāsamadhikaṃ   |
| शरण्ये लोकानां तव हि चरणावेव निपुणौ ‖ 4 ‖   | śaraṇye lokānāṃ tava hi charaṇāveva nipuṇau ‖ 4 ‖   |
|  |  |
| हरिस्त्वामारध्य प्रणत-जन-सौभाग्य-जननीं   | haristvāmāradhya praṇata-jana-saubhāgya-jananīṃ   |
| पुरा नारी भूत्वा पुररिपुमपि क्षोभ मनयत् ❘   | purā nārī bhūtvā puraripumapi kśhobha manayat ❘   |
| स्मरोऽपि त्वां नत्वा रतिनयन-लेह्येन वपुषा   | smaroapi tvāṃ natvā ratinayana-lehyena vapuśhā   |
| मुनीनामप्यन्तः प्रभवति हि मोहाय महताम् ‖ 5 ‖   | munīnāmapyantaḥ prabhavati hi mohāya mahatām ‖ 5 ‖   |
|  |  |
| धनुः पौष्पं मौर्वी मधुकरमयी पञ्च विशिखाः   | dhanuḥ pauśhpaṃ maurvī madhukaramayī pañcha viśikhāḥ   |
| वसन्तः सामन्तो मलयमरु-दायोधन-रथः ❘   | vasantaḥ sāmanto malayamaru-dāyodhana-rathaḥ ❘   |
| तथाप्येकः सर्वं हिमगिरिसुते कामपि कृपां   | tathāpyekaḥ sarvaṃ himagirisute kāmapi kṛpāṃ   |
| अपाङ्गात्ते लब्ध्वा जगदिद-मनङ्गो विजयते ‖ 6 ‖   | apāṅgātte labdhvā jagadida-manaṅgo vijayate ‖ 6 ‖   |
|  |  |
| क्वणत्काञ्ची-दामा करि कलभ कुम्भ-स्तननता   | kvaṇatkāñchī-dāmā kari kalabha kumbha-stananatā   |
| परिक्षीणा मध्ये परिणत शरच्चन्द्र-वदना ❘   | parikśhīṇā madhye pariṇata śarachchandra-vadanā ❘   |
| धनुर्बाणान् पाशं _सृ_ णिमपि दधाना करतलैः   | dhanurbāṇān pāśaṃ _sṛ_ ṇimapi dadhānā karatalaiḥ   |
| पुरस्ता दास्तां नः पुरमथितु राहो-पुरुषिका ‖ 7 ‖   | purastā dāstāṃ naḥ puramathitu rāho-puruśhikā ‖ 7 ‖   |
|  |  |
| सुधासिन्धोर्मध्ये सुरविट-पिवाटी-परिवृते   | sudhāsindhormadhye suraviṭa-pivāṭī-parivṛte   |
| मणिद्वीपे नीपो-पवनवति चिन्तामणि गृहे ❘   | maṇidvīpe nīpo-pavanavati chintāmaṇi gṛhe ❘   |
| शिवकारे मञ्चे परमशिव-पर्यङ्क निलयाम्   | śivakāre mañche paramaśiva-paryaṅka nilayām   |
| भजन्ति त्वां धन्याः कतिचन चिदानन्द-लहरीम् ‖ 8 ‖   | bhajanti tvāṃ dhanyāḥ katichana chidānanda-laharīm ‖ 8 ‖   |
|  |  |
| महीं मूलाधारे कमपि मणिपूरे हुतवहं   | mahīṃ mūlādhāre kamapi maṇipūre hutavahaṃ   |
| स्थितं स्वधिष्टाने हृदि मरुत-माकाश-मुपरि ❘   | sthitaṃ svadhiśhṭāne hṛdi maruta-mākāśa-mupari ❘   |
| मनोऽपि भ्रूमध्ये सकलमपि भित्वा कुलपथं   | manoapi bhrūmadhye sakalamapi bhitvā kulapathaṃ   |
| सहस्रारे पद्मे स हरहसि पत्या विहरसे ‖ 9 ‖   | sahasrāre padme sa harahasi patyā viharase ‖ 9 ‖   |
|  |  |
| सुधाधारासारै-श्चरणयुगलान्त-र्विगलितैः   | sudhādhārāsārai-ścharaṇayugalānta-rvigalitaiḥ   |
| प्रपञ्चं सिन्ञ्न्ती पुनरपि रसाम्नाय-महसः❘   | prapañchaṃ sinñntī punarapi rasāmnāya-mahasaḥ❘   |
| अवाप्य स्वां भूमिं भुजगनिभ-मध्युष्ट-वलयं   | avāpya svāṃ bhūmiṃ bhujaganibha-madhyuśhṭa-valayaṃ   |
| स्वमात्मानं कृत्वा स्वपिषि कुलकुण्डे कुहरिणि ‖ 10 ‖   | svamātmānaṃ kṛtvā svapiśhi kulakuṇḍe kuhariṇi ‖ 10 ‖   |
|  |  |
| चतुर्भिः श्रीकण्ठैः शिवयुवतिभिः पञ्चभिपि   | chaturbhiḥ śrīkaṇṭhaiḥ śivayuvatibhiḥ pañchabhipi   |
| प्रभिन्नाभिः शम्भोर्नवभिरपि मूलप्रकृतिभिः ❘   | prabhinnābhiḥ śambhornavabhirapi mūlaprakṛtibhiḥ ❘   |
| चतुश्चत्वारिंशद्-वसुदल-कलाश्च्-त्रिवलय-   | chatuśchatvāriṃśad-vasudala-kalāśch-trivalaya-   |
| त्रिरेखभिः सार्धं तव शरणकोणाः परिणताः ‖ 11 ‖   | trirekhabhiḥ sārdhaṃ tava śaraṇakoṇāḥ pariṇatāḥ ‖ 11 ‖   |
|  |  |
| त्वदीयं सौन्दर्यं तुहिनगिरिकन्ये तुलयितुं   | tvadīyaṃ saundaryaṃ tuhinagirikanye tulayituṃ   |
| कवीन्द्राः कल्पन्ते कथमपि विरिञ्चि-प्रभृतयः ❘   | kavīndrāḥ kalpante kathamapi viriñchi-prabhṛtayaḥ ❘   |
| यदालोकौत्सुक्या-दमरललना यान्ति मनसा   | yadālokautsukyā-damaralalanā yānti manasā   |
| तपोभिर्दुष्प्रापामपि गिरिश-सायुज्य-पदवीम् ‖ 12 ‖   | tapobhirduśhprāpāmapi giriśa-sāyujya-padavīm ‖ 12 ‖   |
|  |  |
| नरं वर्षीयांसं नयनविरसं नर्मसु जडं   | naraṃ varśhīyāṃsaṃ nayanavirasaṃ narmasu jaḍaṃ   |
| तवापाङ्गालोके पतित-मनुधावन्ति शतशः ❘   | tavāpāṅgāloke patita-manudhāvanti śataśaḥ ❘   |
| गलद्वेणीबन्धाः कुचकलश-विस्त्रिस्त-सिचया   | galadveṇībandhāḥ kuchakalaśa-vistrista-sichayā   |
| हटात् त्रुट्यत्काञ्यो विगलित-दुकूला युवतयः ‖ 13 ‖   | haṭāt truṭyatkāñyo vigalita-dukūlā yuvatayaḥ ‖ 13 ‖   |
|  |  |
| क्षितौ षट्पञ्चाशद्-द्विसमधिक-पञ्चाश-दुदके   | kśhitau śhaṭpañchāśad-dvisamadhika-pañchāśa-dudake   |
| हुतशे द्वाषष्टि-श्चतुरधिक-पञ्चाश-दनिले ❘   | hutaśe dvāśhaśhṭi-śchaturadhika-pañchāśa-danile ❘   |
| दिवि द्विः षट् त्रिंशन् मनसि च चतुःषष्टिरिति ये   | divi dviḥ śhaṭ triṃśan manasi cha chatuḥśhaśhṭiriti ye   |
| मयूखा-स्तेषा-मप्युपरि तव पादाम्बुज-युगम् ‖ 14 ‖   | mayūkhā-steśhā-mapyupari tava pādāmbuja-yugam ‖ 14 ‖   |
|  |  |
| शरज्ज्योत्स्ना शुद्धां शशियुत-जटाजूट-मकुटां   | śarajjyotsnā śuddhāṃ śaśiyuta-jaṭājūṭa-makuṭāṃ   |
| वर-त्रास-त्राण-स्फटिकघुटिका-पुस्तक-कराम् ❘   | vara-trāsa-trāṇa-sphaṭikaghuṭikā-pustaka-karām ❘   |
| सकृन्न त्वा नत्वा कथमिव सतां सन्निदधते   | sakṛnna tvā natvā kathamiva satāṃ sannidadhate   |
| मधु-क्षीर-द्राक्षा-मधुरिम-धुरीणाः फणितयः ‖ 15 ‖   | madhu-kśhīra-drākśhā-madhurima-dhurīṇāḥ phaṇitayaḥ ‖ 15 ‖   |
|  |  |
| कवीन्द्राणां चेतः कमलवन-बालातप-रुचिं   | kavīndrāṇāṃ chetaḥ kamalavana-bālātapa-ruchiṃ   |
| भजन्ते ये सन्तः कतिचिदरुणामेव भवतीम् ❘   | bhajante ye santaḥ katichidaruṇāmeva bhavatīm ❘   |
| विरिञ्चि-प्रेयस्या-स्तरुणतर-श्रृङ्गर लहरी-   | viriñchi-preyasyā-staruṇatara-śrṛṅgara laharī-   |
| गभीराभि-र्वाग्भिः र्विदधति सतां रञ्जनममी ‖ 16 ‖   | gabhīrābhi-rvāgbhiḥ rvidadhati satāṃ rañjanamamī ‖ 16 ‖   |
|  |  |
| सवित्रीभि-र्वाचां चशि-मणि शिला-भङ्ग रुचिभि-   | savitrībhi-rvāchāṃ chaśi-maṇi śilā-bhaṅga ruchibhi-   |
| र्वशिन्यद्याभि-स्त्वां सह जननि सञ्चिन्तयति यः ❘   | rvaśinyadyābhi-stvāṃ saha janani sañchintayati yaḥ ❘   |
| स कर्ता काव्यानां भवति महतां भङ्गिरुचिभि-   | sa kartā kāvyānāṃ bhavati mahatāṃ bhaṅgiruchibhi-   |
| र्वचोभि-र्वाग्देवी-वदन-कमलामोद मधुरैः ‖ 17 ‖   | rvachobhi-rvāgdevī-vadana-kamalāmoda madhuraiḥ ‖ 17 ‖   |
|  |  |
| तनुच्छायाभिस्ते तरुण-तरणि-श्रीसरणिभि-   | tanuchChāyābhiste taruṇa-taraṇi-śrīsaraṇibhi-   |
| र्दिवं सर्वा-मुर्वी-मरुणिमनि मग्नां स्मरति यः ❘   | rdivaṃ sarvā-murvī-maruṇimani magnāṃ smarati yaḥ ❘   |
| भवन्त्यस्य त्रस्य-द्वनहरिण-शालीन-नयनाः   | bhavantyasya trasya-dvanahariṇa-śālīna-nayanāḥ   |
| सहोर्वश्या वश्याः कति कति न गीर्वाण-गणिकाः ‖ 18 ‖   | sahorvaśyā vaśyāḥ kati kati na gīrvāṇa-gaṇikāḥ ‖ 18 ‖   |
|  |  |
| मुखं बिन्दुं कृत्वा कुचयुगमध-स्तस्य तदधो   | mukhaṃ binduṃ kṛtvā kuchayugamadha-stasya tadadho   |
| हरार्धं ध्यायेद्यो हरमहिषि ते मन्मथकलाम् ❘   | harārdhaṃ dhyāyedyo haramahiśhi te manmathakalām ❘   |
| स सद्यः सङ्क्षोभं नयति वनिता इत्यतिलघु   | sa sadyaḥ saṅkśhobhaṃ nayati vanitā ityatilaghu   |
| त्रिलोकीमप्याशु भ्रमयति रवीन्दु-स्तनयुगाम् ‖ 19 ‖   | trilokīmapyāśu bhramayati ravīndu-stanayugām ‖ 19 ‖   |
|  |  |
| किरन्ती-मङ्गेभ्यः किरण-निकुरुम्बमृतरसं   | kirantī-maṅgebhyaḥ kiraṇa-nikurumbamṛtarasaṃ   |
| हृदि त्वा माधत्ते हिमकरशिला-मूर्तिमिव यः ❘   | hṛdi tvā mādhatte himakaraśilā-mūrtimiva yaḥ ❘   |
| स सर्पाणां दर्पं शमयति शकुन्तधिप इव   | sa sarpāṇāṃ darpaṃ śamayati śakuntadhipa iva   |
| ज्वरप्लुष्टान् दृष्ट्या सुखयति सुधाधारसिरया ‖ 20 ‖   | jvarapluśhṭān dṛśhṭyā sukhayati sudhādhārasirayā ‖ 20 ‖   |
|  |  |
| तटिल्लेखा-तन्वीं तपन शशि _वै_ श्वानर मयीं   | taṭillekhā-tanvīṃ tapana śaśi _vai_ śvānara mayīṃ   |
| निष्ण्णां षण्णामप्युपरि कमलानां तव कलां ❘   | niśhṇṇāṃ śhaṇṇāmapyupari kamalānāṃ tava kalāṃ ❘   |
| महापद्मातव्यां मृदित-मलमायेन मनसा   | mahāpadmātavyāṃ mṛdita-malamāyena manasā   |
| महान्तः पश्यन्तो दधति परमाह्लाद-लहरीम् ‖ 21 ‖   | mahāntaḥ paśyanto dadhati paramāhlāda-laharīm ‖ 21 ‖   |
|  |  |
| भवानि त्वं दासे मयि वितर दृष्टिं सकरुणां   | bhavāni tvaṃ dāse mayi vitara dṛśhṭiṃ sakaruṇāṃ   |
| इति स्तोतुं वाञ्छन् कथयति भवानि त्वमिति यः ❘   | iti stotuṃ vāñChan kathayati bhavāni tvamiti yaḥ ❘   |
| तदैव त्वं तस्मै दिशसि निजसायुज्य-पदवीं   | tadaiva tvaṃ tasmai diśasi nijasāyujya-padavīṃ   |
| मुकुन्द-ब्रम्हेन्द्र स्फुट मकुट नीराजितपदाम् ‖ 22 ‖   | mukunda-bramhendra sphuṭa makuṭa nīrājitapadām ‖ 22 ‖   |
|  |  |
| त्वया हृत्वा वामं वपु-रपरितृप्तेन मनसा   | tvayā hṛtvā vāmaṃ vapu-raparitṛptena manasā   |
| शरीरार्धं शम्भो-रपरमपि शङ्के हृतमभूत् ❘   | śarīrārdhaṃ śambho-raparamapi śaṅke hṛtamabhūt ❘   |
| यदेतत् त्वद्रूपं सकलमरुणाभं त्रिनयनं   | yadetat tvadrūpaṃ sakalamaruṇābhaṃ trinayanaṃ   |
| कुचाभ्यामानम्रं कुटिल-शशिचूडाल-मकुटम् ‖ 23 ‖   | kuchābhyāmānamraṃ kuṭila-śaśichūḍāla-makuṭam ‖ 23 ‖   |
|  |  |
| जगत्सूते धाता हरिरवति रुद्रः क्षपयते   | jagatsūte dhātā hariravati rudraḥ kśhapayate   |
| तिरस्कुर्व-न्नेतत् स्वमपि वपु-रीश-स्तिरयति ❘   | tiraskurva-nnetat svamapi vapu-rīśa-stirayati ❘   |
| सदा पूर्वः सर्वं तदिद मनुगृह्णाति च शिव-   | sadā pūrvaḥ sarvaṃ tadida manugṛhṇāti cha śiva-   |
| स्तवाज्ञा मलम्ब्य क्षणचलितयो र्भ्रूलतिकयोः ‖ 24 ‖   | stavāGYā malambya kśhaṇachalitayo rbhrūlatikayoḥ ‖ 24 ‖   |
|  |  |
| त्रयाणां देवानां त्रिगुण-जनितानां तव शिवे   | trayāṇāṃ devānāṃ triguṇa-janitānāṃ tava śive   |
| भवेत् पूजा पूजा तव चरणयो-र्या विरचिता ❘   | bhavet pūjā pūjā tava charaṇayo-ryā virachitā ❘   |
| तथा हि त्वत्पादोद्वहन-मणिपीठस्य निकटे   | tathā hi tvatpādodvahana-maṇipīṭhasya nikaṭe   |
| स्थिता ह्येते-शश्वन्मुकुलित करोत्तंस-मकुटाः ‖ 25 ‖   | sthitā hyete-śaśvanmukulita karottaṃsa-makuṭāḥ ‖ 25 ‖   |
|  |  |
| विरिञ्चिः पञ्चत्वं व्रजति हरिराप्नोति विरतिं   | viriñchiḥ pañchatvaṃ vrajati harirāpnoti viratiṃ   |
| विनाशं कीनाशो भजति धनदो याति निधनम् ❘   | vināśaṃ kīnāśo bhajati dhanado yāti nidhanam ❘   |
| वितन्द्री माहेन्द्री-विततिरपि संमीलित-दृशा   | vitandrī māhendrī-vitatirapi saṃmīlita-dṛśā   |
| महासंहारेऽस्मिन् विहरति सति त्वत्पति रसौ ‖ 26 ‖   | mahāsaṃhāreasmin viharati sati tvatpati rasau ‖ 26 ‖   |
|  |  |
| जपो जल्पः शिल्पं सकलमपि मुद्राविरचना   | japo jalpaḥ śilpaṃ sakalamapi mudrāvirachanā   |
| गतिः प्रादक्षिण्य-क्रमण-मशनाद्या हुति-विधिः ❘   | gatiḥ prādakśhiṇya-kramaṇa-maśanādyā huti-vidhiḥ ❘   |
| प्रणामः संवेशः सुखमखिल-मात्मार्पण-दृशा   | praṇāmaḥ saṃveśaḥ sukhamakhila-mātmārpaṇa-dṛśā   |
| सपर्या पर्याय-स्तव भवतु यन्मे विलसितम् ‖ 27 ‖   | saparyā paryāya-stava bhavatu yanme vilasitam ‖ 27 ‖   |
|  |  |
| सुधामप्यास्वाद्य प्रति-भय-जरमृत्यु-हरिणीं   | sudhāmapyāsvādya prati-bhaya-jaramṛtyu-hariṇīṃ   |
| विपद्यन्ते विश्वे विधि-शतमखाद्या दिविषदः ❘   | vipadyante viśve vidhi-śatamakhādyā diviśhadaḥ ❘   |
| करालं यत् क्ष्वेलं कबलितवतः कालकलना   | karālaṃ yat kśhvelaṃ kabalitavataḥ kālakalanā   |
| न शम्भोस्तन्मूलं तव जननि ताटङ्क महिमा ‖ 28 ‖   | na śambhostanmūlaṃ tava janani tāṭaṅka mahimā ‖ 28 ‖   |
|  |  |
| किरीटं वैरिञ्चं परिहर पुरः कैटभभिदः   | kirīṭaṃ vairiñchaṃ parihara puraḥ kaiṭabhabhidaḥ   |
| कठोरे कोठीरे स्कलसि जहि जम्भारि-मकुटम् ❘   | kaṭhore koṭhīre skalasi jahi jambhāri-makuṭam ❘   |
| प्रणम्रेष्वेतेषु प्रसभ-मुपयातस्य भवनं   | praṇamreśhveteśhu prasabha-mupayātasya bhavanaṃ   |
| भवस्यभ्युत्थाने तव परिजनोक्ति-र्विजयते ‖ 29 ‖   | bhavasyabhyutthāne tava parijanokti-rvijayate ‖ 29 ‖   |
|  |  |
| स्वदेहोद्भूताभि-र्घृणिभि-रणिमाद्याभि-रभितो   | svadehodbhūtābhi-rghṛṇibhi-raṇimādyābhi-rabhito   |
| निषेव्ये नित्ये त्वा महमिति सदा भावयति यः ❘   | niśhevye nitye tvā mahamiti sadā bhāvayati yaḥ ❘   |
| किमाश्चर्यं तस्य त्रिनयन-समृद्धिं तृणयतो   | kimāścharyaṃ tasya trinayana-samṛddhiṃ tṛṇayato   |
| महासंवर्ताग्नि-र्विरचयति नीराजनविधिं ‖ 30 ‖   | mahāsaṃvartāgni-rvirachayati nīrājanavidhiṃ ‖ 30 ‖   |
|  |  |
| चतुः-षष्टया तन्त्रैः सकल मतिसन्धाय भुवनं   | chatuḥ-śhaśhṭayā tantraiḥ sakala matisandhāya bhuvanaṃ   |
| स्थितस्तत्त्त-सिद्धि प्रसव परतन्त्रैः पशुपतिः ❘   | sthitastattta-siddhi prasava paratantraiḥ paśupatiḥ ❘   |
| पुनस्त्व-न्निर्बन्धा दखिल-पुरुषार्थैक घटना-   | punastva-nnirbandhā dakhila-puruśhārthaika ghaṭanā-   |
| स्वतन्त्रं ते तन्त्रं क्षितितल मवातीतर-दिदम् ‖ 31 ‖   | svatantraṃ te tantraṃ kśhititala mavātītara-didam ‖ 31 ‖   |
|  |  |
| शिवः शक्तिः कामः क्षिति-रथ रविः शीतकिरणः   | śivaḥ śaktiḥ kāmaḥ kśhiti-ratha raviḥ śītakiraṇaḥ   |
| स्मरो हंसः शक्र-स्तदनु च परा-मार-हरयः ❘   | smaro haṃsaḥ śakra-stadanu cha parā-māra-harayaḥ ❘   |
| अमी हृल्लेखाभि-स्तिसृभि-रवसानेषु घटिता   | amī hṛllekhābhi-stisṛbhi-ravasāneśhu ghaṭitā   |
| भजन्ते वर्णास्ते तव जननि नामावयवताम् ‖ 32 ‖   | bhajante varṇāste tava janani nāmāvayavatām ‖ 32 ‖   |
|  |  |
| स्मरं योनिं लक्ष्मीं त्रितय-मिद-मादौ तव मनो   | smaraṃ yoniṃ lakśhmīṃ tritaya-mida-mādau tava mano   |
| र्निधायैके नित्ये निरवधि-महाभोग-रसिकाः ❘   | rnidhāyaike nitye niravadhi-mahābhoga-rasikāḥ ❘   |
| भजन्ति त्वां चिन्तामणि-गुणनिबद्धाक्ष-वलयाः   | bhajanti tvāṃ chintāmaṇi-guṇanibaddhākśha-valayāḥ   |
| शिवाग्नौ जुह्वन्तः सुरभिघृत-धाराहुति-शतै ‖ 33 ‖   | śivāgnau juhvantaḥ surabhighṛta-dhārāhuti-śatai ‖ 33 ‖   |
|  |  |
| शरीरं त्वं शम्भोः शशि-मिहिर-वक्षोरुह-युगं   | śarīraṃ tvaṃ śambhoḥ śaśi-mihira-vakśhoruha-yugaṃ   |
| तवात्मानं मन्ये भगवति नवात्मान-मनघम् ❘   | tavātmānaṃ manye bhagavati navātmāna-managham ❘   |
| अतः शेषः शेषीत्यय-मुभय-साधारणतया   | ataḥ śeśhaḥ śeśhītyaya-mubhaya-sādhāraṇatayā   |
| स्थितः सम्बन्धो वां समरस-परानन्द-परयोः ‖ 34 ‖   | sthitaḥ sambandho vāṃ samarasa-parānanda-parayoḥ ‖ 34 ‖   |
|  |  |
| मनस्त्वं व्योम त्वं मरुदसि मरुत्सारथि-रसि   | manastvaṃ vyoma tvaṃ marudasi marutsārathi-rasi   |
| त्वमाप-स्त्वं भूमि-स्त्वयि परिणतायां न हि परम् ❘   | tvamāpa-stvaṃ bhūmi-stvayi pariṇatāyāṃ na hi param ❘   |
| त्वमेव स्वात्मानं परिण्मयितुं विश्व वपुषा   | tvameva svātmānaṃ pariṇmayituṃ viśva vapuśhā   |
| चिदानन्दाकारं शिवयुवति भावेन बिभृषे ‖ 35 ‖   | chidānandākāraṃ śivayuvati bhāvena bibhṛśhe ‖ 35 ‖   |
|  |  |
| तवाज्ञचक्रस्थं तपन-शशि कोटि-द्युतिधरं   | tavāGYachakrasthaṃ tapana-śaśi koṭi-dyutidharaṃ   |
| परं शम्भु वन्दे परिमिलित-पार्श्वं परचिता ❘   | paraṃ śambhu vande parimilita-pārśvaṃ parachitā ❘   |
| यमाराध्यन् भक्त्या रवि शशि शुचीना-मविषये   | yamārādhyan bhaktyā ravi śaśi śuchīnā-maviśhaye   |
| निरालोके ऽलोके निवसति हि भालोक-भुवने ‖ 36 ‖   | nirāloke 'loke nivasati hi bhāloka-bhuvane ‖ 36 ‖   |
|  |  |
| विशुद्धौ ते शुद्धस्फतिक विशदं व्योम-जनकं   | viśuddhau te śuddhasphatika viśadaṃ vyoma-janakaṃ   |
| शिवं सेवे देवीमपि शिवसमान-व्यवसिताम् ❘   | śivaṃ seve devīmapi śivasamāna-vyavasitām ❘   |
| ययोः कान्त्या यान्त्याः शशिकिरण्-सारूप्यसरणे   | yayoḥ kāntyā yāntyāḥ śaśikiraṇ-sārūpyasaraṇe   |
| विधूतान्त-र्ध्वान्ता विलसति चकोरीव जगती ‖ 37 ‖   | vidhūtānta-rdhvāntā vilasati chakorīva jagatī ‖ 37 ‖   |
|  |  |
| समुन्मीलत् संवित्कमल-मकरन्दैक-रसिकं   | samunmīlat saṃvitkamala-makarandaika-rasikaṃ   |
| भजे हंसद्वन्द्वं किमपि महतां मानसचरं ❘   | bhaje haṃsadvandvaṃ kimapi mahatāṃ mānasacharaṃ ❘   |
| यदालापा-दष्टादश-गुणित-विद्यापरिणतिः   | yadālāpā-daśhṭādaśa-guṇita-vidyāpariṇatiḥ   |
| यदादत्ते दोषाद् गुण-मखिल-मद्भ्यः पय इव ‖ 38 ‖   | yadādatte dośhād guṇa-makhila-madbhyaḥ paya iva ‖ 38 ‖   |
|  |  |
| तव स्वाधिष्ठाने हुतवह-मधिष्ठाय निरतं   | tava svādhiśhṭhāne hutavaha-madhiśhṭhāya nirataṃ   |
| तमीडे संवर्तं जननि महतीं तां च समयाम् ❘   | tamīḍe saṃvartaṃ janani mahatīṃ tāṃ cha samayām ❘   |
| यदालोके लोकान् दहति महसि क्रोध-कलिते   | yadāloke lokān dahati mahasi krodha-kalite   |
| दयार्द्रा या दृष्टिः शिशिर-मुपचारं रचयति ‖ 39 ‖   | dayārdrā yā dṛśhṭiḥ śiśira-mupachāraṃ rachayati ‖ 39 ‖   |
|  |  |
| तटित्वन्तं शक्त्या तिमिर-परिपन्थि-स्फुरणया   | taṭitvantaṃ śaktyā timira-paripanthi-sphuraṇayā   |
| स्फुर-न्ना नरत्नाभरण-परिणद्धेन्द्र-धनुषम् ❘   | sphura-nnā naratnābharaṇa-pariṇaddhendra-dhanuśham ❘   |
| तव श्यामं मेघं कमपि मणिपूरैक-शरणं   | tava śyāmaṃ meghaṃ kamapi maṇipūraika-śaraṇaṃ   |
| निषेवे वर्षन्तं-हरमिहिर-तप्तं त्रिभुवनम् ‖ 40 ‖   | niśheve varśhantaṃ-haramihira-taptaṃ tribhuvanam ‖ 40 ‖   |
|  |  |
| तवाधारे मूले सह समयया लास्यपरया   | tavādhāre mūle saha samayayā lāsyaparayā   |
| नवात्मान मन्ये नवरस-महाताण्डव-नटम् ❘   | navātmāna manye navarasa-mahātāṇḍava-naṭam ❘   |
| उभाभ्या मेताभ्या-मुदय-विधि मुद्दिश्य दयया   | ubhābhyā metābhyā-mudaya-vidhi muddiśya dayayā   |
| सनाथाभ्यां जज्ञे जनक जननीमत् जगदिदम् ‖ 41 ‖   | sanāthābhyāṃ jaGYe janaka jananīmat jagadidam ‖ 41 ‖   |
|  |  |
|  **द्वितीय भागः - सौन्दर्य लहरी   |  **dvitīya bhāgaḥ - saundarya laharī   |
| **   | **   |
| गतै-र्माणिक्यत्वं गगनमणिभिः सान्द्रघटितं   | gatai-rmāṇikyatvaṃ gaganamaṇibhiḥ sāndraghaṭitaṃ   |
| किरीटं ते हैमं हिमगिरिसुते कीतयति यः ‖   | kirīṭaṃ te haimaṃ himagirisute kītayati yaḥ ‖   |
| स नीडेयच्छाया-च्छुरण-शकलं चन्द्र-शकलं   | sa nīḍeyachChāyā-chChuraṇa-śakalaṃ chandra-śakalaṃ   |
| धनुः शौनासीरं किमिति न निबध्नाति धिषणां ‖ 42 ‖   | dhanuḥ śaunāsīraṃ kimiti na nibadhnāti dhiśhaṇāṃ ‖ 42 ‖   |
|  |  |
| धुनोतु ध्वान्तं न-स्तुलित-दलितेन्दीवर-वनं   | dhunotu dhvāntaṃ na-stulita-dalitendīvara-vanaṃ   |
| घनस्निग्ध-श्लक्ष्णं चिकुर निकुरुम्बं तव शिवे ❘   | ghanasnigdha-ślakśhṇaṃ chikura nikurumbaṃ tava śive ❘   |
| यदीयं सौरभ्यं सहज-मुपलब्धुं सुमनसो   | yadīyaṃ saurabhyaṃ sahaja-mupalabdhuṃ sumanaso   |
| वसन्त्यस्मिन् मन्ये बलमथन वाटी-विटपिनाम् ‖ 43 ‖   | vasantyasmin manye balamathana vāṭī-viṭapinām ‖ 43 ‖   |
|  |  |
| तनोतु क्षेमं न-स्तव वदनसौन्दर्यलहरी   | tanotu kśhemaṃ na-stava vadanasaundaryalaharī   |
| परीवाहस्रोतः-सरणिरिव सीमन्तसरणिः❘   | parīvāhasrotaḥ-saraṇiriva sīmantasaraṇiḥ❘   |
| वहन्ती- सिन्दूरं प्रबलकबरी-भार-तिमिर   | vahantī- sindūraṃ prabalakabarī-bhāra-timira   |
| द्विषां बृन्दै-र्वन्दीकृतमेव नवीनार्क केरणम् ‖ 44 ‖   | dviśhāṃ bṛndai-rvandīkṛtameva navīnārka keraṇam ‖ 44 ‖   |
|  |  |
| अरालै स्वाभाव्या-दलिकलभ-सश्रीभि रलकैः   | arālai svābhāvyā-dalikalabha-saśrībhi ralakaiḥ   |
| परीतं ते वक्त्रं परिहसति पङ्केरुहरुचिम् ❘   | parītaṃ te vaktraṃ parihasati paṅkeruharuchim ❘   |
| दरस्मेरे यस्मिन् दशनरुचि किञ्जल्क-रुचिरे   | darasmere yasmin daśanaruchi kiñjalka-ruchire   |
| सुगन्धौ माद्यन्ति स्मरदहन चक्षु-र्मधुलिहः ‖ 45 ‖   | sugandhau mādyanti smaradahana chakśhu-rmadhulihaḥ ‖ 45 ‖   |
|  |  |
| ललाटं लावण्य द्युति विमल-माभाति तव यत्   | lalāṭaṃ lāvaṇya dyuti vimala-mābhāti tava yat   |
| द्वितीयं तन्मन्ये मकुटघटितं चन्द्रशकलम् ❘   | dvitīyaṃ tanmanye makuṭaghaṭitaṃ chandraśakalam ❘   |
| विपर्यास-न्यासा दुभयमपि सम्भूय च मिथः   | viparyāsa-nyāsā dubhayamapi sambhūya cha mithaḥ   |
| सुधालेपस्यूतिः परिणमति राका-हिमकरः ‖ 46 ‖   | sudhālepasyūtiḥ pariṇamati rākā-himakaraḥ ‖ 46 ‖   |
|  |  |
| भ्रुवौ भुग्ने किञ्चिद्भुवन-भय-भङ्गव्यसनिनि   | bhruvau bhugne kiñchidbhuvana-bhaya-bhaṅgavyasanini   |
| त्वदीये नेत्राभ्यां मधुकर-रुचिभ्यां धृतगुणम् ❘   | tvadīye netrābhyāṃ madhukara-ruchibhyāṃ dhṛtaguṇam ❘   |
| धनु र्मन्ये सव्येतरकर गृहीतं रतिपतेः   | dhanu rmanye savyetarakara gṛhītaṃ ratipateḥ   |
| प्रकोष्टे मुष्टौ च स्थगयते निगूढान्तर-मुमे ‖ 47 ‖   | prakośhṭe muśhṭau cha sthagayate nigūḍhāntara-mume ‖ 47 ‖   |
|  |  |
| अहः सूते सव्य तव नयन-मर्कात्मकतया   | ahaḥ sūte savya tava nayana-markātmakatayā   |
| त्रियामां वामं ते सृजति रजनीनायकतया ❘   | triyāmāṃ vāmaṃ te sṛjati rajanīnāyakatayā ❘   |
| तृतीया ते दृष्टि-र्दरदलित-हेमाम्बुज-रुचिः   | tṛtīyā te dṛśhṭi-rdaradalita-hemāmbuja-ruchiḥ   |
| समाधत्ते सन्ध्यां दिवसर्-निशयो-रन्तरचरीम् ‖ 48 ‖   | samādhatte sandhyāṃ divasar-niśayo-rantaracharīm ‖ 48 ‖   |
|  |  |
| विशाला कल्याणी स्फुतरुचि-रयोध्या कुवलयैः   | viśālā kalyāṇī sphutaruchi-rayodhyā kuvalayaiḥ   |
| कृपाधाराधारा किमपि मधुराऽऽभोगवतिका ❘   | kṛpādhārādhārā kimapi madhurā''bhogavatikā ❘   |
| अवन्ती दृष्टिस्ते बहुनगर-विस्तार-विजया   | avantī dṛśhṭiste bahunagara-vistāra-vijayā   |
| ध्रुवं तत्तन्नाम-व्यवहरण-योग्याविजयते ‖ 49 ‖   | dhruvaṃ tattannāma-vyavaharaṇa-yogyāvijayate ‖ 49 ‖   |
|  |  |
| कवीनां सन्दर्भ-स्तबक-मकरन्दैक-रसिकं   | kavīnāṃ sandarbha-stabaka-makarandaika-rasikaṃ   |
| कटाक्ष-व्याक्षेप-भ्रमरकलभौ कर्णयुगलम् ❘   | kaṭākśha-vyākśhepa-bhramarakalabhau karṇayugalam ❘   |
| अमुञ्च्न्तौ दृष्ट्वा तव नवरसास्वाद-तरलौ   | amuñchntau dṛśhṭvā tava navarasāsvāda-taralau   |
| असूया-संसर्गा-दलिकनयनं किञ्चिदरुणम् ‖ 50 ‖   | asūyā-saṃsargā-dalikanayanaṃ kiñchidaruṇam ‖ 50 ‖   |
|  |  |
| शिवे शङ्गारार्द्रा तदितरजने कुत्सनपरा   | śive śaṅgārārdrā taditarajane kutsanaparā   |
| सरोषा गङ्गायां गिरिशचरिते विस्मयवती ❘   | sarośhā gaṅgāyāṃ giriśacharite vismayavatī ❘   |
| हराहिभ्यो भीता सरसिरुह सौभाग्य-जननी   | harāhibhyo bhītā sarasiruha saubhāgya-jananī   |
| सखीषु स्मेरा ते मयि जननि दृष्टिः सकरुणा ‖ 51 ‖   | sakhīśhu smerā te mayi janani dṛśhṭiḥ sakaruṇā ‖ 51 ‖   |
|  |  |
| गते कर्णाभ्यर्णं गरुत इव पक्ष्माणि दधती   | gate karṇābhyarṇaṃ garuta iva pakśhmāṇi dadhatī   |
| पुरां भेत्तु-श्चित्तप्रशम-रस-विद्रावण फले ❘   | purāṃ bhettu-śchittapraśama-rasa-vidrāvaṇa phale ❘   |
| इमे नेत्रे गोत्राधरपति-कुलोत्तंस-कलिके   | ime netre gotrādharapati-kulottaṃsa-kalike   |
| तवाकर्णाकृष्ट स्मरशर-विलासं कलयतः‖ 52 ‖   | tavākarṇākṛśhṭa smaraśara-vilāsaṃ kalayataḥ‖ 52 ‖   |
|  |  |
| विभक्त-त्रैवर्ण्यं व्यतिकरित-लीलाञ्जनतया   | vibhakta-traivarṇyaṃ vyatikarita-līlāñjanatayā   |
| विभाति त्वन्नेत्र त्रितय मिद-मीशानदयिते ❘   | vibhāti tvannetra tritaya mida-mīśānadayite ❘   |
| पुनः स्रष्टुं देवान् द्रुहिण हरि-रुद्रानुपरतान्   | punaḥ sraśhṭuṃ devān druhiṇa hari-rudrānuparatān   |
| रजः सत्वं वेभ्रत् तम इति गुणानां त्रयमिव ‖ 53 ‖   | rajaḥ satvaṃ vebhrat tama iti guṇānāṃ trayamiva ‖ 53 ‖   |
|  |  |
| पवित्रीकर्तुं नः पशुपति-पराधीन-हृदये   | pavitrīkartuṃ naḥ paśupati-parādhīna-hṛdaye   |
| दयामित्रै र्नेत्रै-ररुण-धवल-श्याम रुचिभिः ❘   | dayāmitrai rnetrai-raruṇa-dhavala-śyāma ruchibhiḥ ❘   |
| नदः शोणो गङ्गा तपनतनयेति ध्रुवमुम्   | nadaḥ śoṇo gaṅgā tapanatanayeti dhruvamum   |
| त्रयाणां तीर्थाना-मुपनयसि सम्भेद-मनघम् ‖ 54 ‖   | trayāṇāṃ tīrthānā-mupanayasi sambheda-managham ‖ 54 ‖   |
|  |  |
| निमेषोन्मेषाभ्यां प्रलयमुदयं याति जगति   | nimeśhonmeśhābhyāṃ pralayamudayaṃ yāti jagati   |
| तवेत्याहुः सन्तो धरणिधर-राजन्यतनये ❘   | tavetyāhuḥ santo dharaṇidhara-rājanyatanaye ❘   |
| त्वदुन्मेषाज्जातं जगदिद-मशेषं प्रलयतः   | tvadunmeśhājjātaṃ jagadida-maśeśhaṃ pralayataḥ   |
| परेत्रातुं शंङ्के परिहृत-निमेषा-स्तव दृशः ‖ 55 ‖   | paretrātuṃ śaṃṅke parihṛta-nimeśhā-stava dṛśaḥ ‖ 55 ‖   |
|  |  |
| तवापर्णे कर्णे जपनयन पैशुन्य चकिता   | tavāparṇe karṇe japanayana paiśunya chakitā   |
| निलीयन्ते तोये नियत मनिमेषाः शफरिकाः ❘   | nilīyante toye niyata manimeśhāḥ śapharikāḥ ❘   |
| इयं च श्री-र्बद्धच्छद\ऎम्दश् पुटकवाटं कुवलयं   | iyaṃ cha śrī-rbaddhachChada\emdaś puṭakavāṭaṃ kuvalayaṃ   |
| जहाति प्रत्यूषे निशि च विघतय्य प्रविशति‖ 56 ‖   | jahāti pratyūśhe niśi cha vighatayya praviśati‖ 56 ‖   |
|  |  |
| दृशा द्राघीयस्या दरदलित नीलोत्पल रुचा   | dṛśā drāghīyasyā daradalita nīlotpala ruchā   |
| दवीयांसं दीनं स्नपा कृपया मामपि शिवे ❘   | davīyāṃsaṃ dīnaṃ snapā kṛpayā māmapi śive ❘   |
| अनेनायं धन्यो भवति न च ते हानिरियता   | anenāyaṃ dhanyo bhavati na cha te hāniriyatā   |
| वने वा हर्म्ये वा समकर निपातो हिमकरः ‖ 57 ‖   | vane vā harmye vā samakara nipāto himakaraḥ ‖ 57 ‖   |
|  |  |
| अरालं ते पालीयुगल-मगराजन्यतनये   | arālaṃ te pālīyugala-magarājanyatanaye   |
| न केषा-माधत्ते कुसुमशर कोदण्ड-कुतुकम् ❘   | na keśhā-mādhatte kusumaśara kodaṇḍa-kutukam ❘   |
| तिरश्चीनो यत्र श्रवणपथ-मुल्ल्ङ्य्य विलसन्   | tiraśchīno yatra śravaṇapatha-mullṅyya vilasan   |
| अपाङ्ग व्यासङ्गो दिशति शरसन्धान धिषणाम् ‖ 58 ‖   | apāṅga vyāsaṅgo diśati śarasandhāna dhiśhaṇām ‖ 58 ‖   |
|  |  |
| स्फुरद्गण्डाभोग-प्रतिफलित ताट्ङ्क युगलं   | sphuradgaṇḍābhoga-pratiphalita tāṭṅka yugalaṃ   |
| चतुश्चक्रं मन्ये तव मुखमिदं मन्मथरथम् ❘   | chatuśchakraṃ manye tava mukhamidaṃ manmatharatham ❘   |
| यमारुह्य द्रुह्य त्यवनिरथ मर्केन्दुचरणं   | yamāruhya druhya tyavaniratha markenducharaṇaṃ   |
| महावीरो मारः प्रमथपतये सज्जितवते ‖ 59 ‖   | mahāvīro māraḥ pramathapataye sajjitavate ‖ 59 ‖   |
|  |  |
| सरस्वत्याः सूक्ती-रमृतलहरी कौशलहरीः   | sarasvatyāḥ sūktī-ramṛtalaharī kauśalaharīḥ   |
| पिब्नत्याः शर्वाणि श्रवण-चुलुकाभ्या-मविरलम् ❘   | pibnatyāḥ śarvāṇi śravaṇa-chulukābhyā-maviralam ❘   |
| चमत्कारः-श्लाघाचलित-शिरसः कुण्डलगणो   | chamatkāraḥ-ślāghāchalita-śirasaḥ kuṇḍalagaṇo   |
| झणत्करैस्तारैः प्रतिवचन-माचष्ट इव ते ‖ 60 ‖   | jhaṇatkaraistāraiḥ prativachana-māchaśhṭa iva te ‖ 60 ‖   |
|  |  |
| असौ नासावंश-स्तुहिनगिरिवण्श-ध्वजपटि   | asau nāsāvaṃśa-stuhinagirivaṇśa-dhvajapaṭi   |
| त्वदीयो नेदीयः फलतु फल-मस्माकमुचितम् ❘   | tvadīyo nedīyaḥ phalatu phala-masmākamuchitam ❘   |
| वहत्यन्तर्मुक्ताः शिशिरकर-निश्वास-गलितं   | vahatyantarmuktāḥ śiśirakara-niśvāsa-galitaṃ   |
| समृद्ध्या यत्तासां बहिरपि च मुक्तामणिधरः ‖ 61 ‖   | samṛddhyā yattāsāṃ bahirapi cha muktāmaṇidharaḥ ‖ 61 ‖   |
|  |  |
| प्रकृत्याऽऽरक्ताया-स्तव सुदति दन्दच्छदरुचेः   | prakṛtyā''raktāyā-stava sudati dandachChadarucheḥ   |
| प्रवक्ष्ये सदृश्यं जनयतु फलं विद्रुमलता ❘   | pravakśhye sadṛśyaṃ janayatu phalaṃ vidrumalatā ❘   |
| न बिम्बं तद्बिम्ब-प्रतिफलन-रागा-दरुणितं   | na bimbaṃ tadbimba-pratiphalana-rāgā-daruṇitaṃ   |
| तुलामध्रारोढुं कथमिव विलज्जेत कलया ‖ 62 ‖   | tulāmadhrāroḍhuṃ kathamiva vilajjeta kalayā ‖ 62 ‖   |
|  |  |
| स्मितज्योत्स्नाजालं तव वदनचन्द्रस्य पिबतां   | smitajyotsnājālaṃ tava vadanachandrasya pibatāṃ   |
| चकोराणा-मासी-दतिरसतया चञ्चु-जडिमा ❘   | chakorāṇā-māsī-datirasatayā chañchu-jaḍimā ❘   |
| अतस्ते शीतांशो-रमृतलहरी माम्लरुचयः   | ataste śītāṃśo-ramṛtalaharī māmlaruchayaḥ   |
| पिबन्ती स्वच्छन्दं निशि निशि भृशं काञ्जि कधिया ‖ 63 ‖   | pibantī svachChandaṃ niśi niśi bhṛśaṃ kāñji kadhiyā ‖ 63 ‖   |
|  |  |
| अविश्रान्तं पत्युर्गुणगण कथाम्रेडनजपा   | aviśrāntaṃ patyurguṇagaṇa kathāmreḍanajapā   |
| जपापुष्पच्छाया तव जननि जिह्वा जयति सा ❘   | japāpuśhpachChāyā tava janani jihvā jayati sā ❘   |
| यदग्रासीनायाः स्फटिकदृष-दच्छच्छविमयि   | yadagrāsīnāyāḥ sphaṭikadṛśha-dachChachChavimayi   |
| सरस्वत्या मूर्तिः परिणमति माणिक्यवपुषा ‖ 64 ‖   | sarasvatyā mūrtiḥ pariṇamati māṇikyavapuśhā ‖ 64 ‖   |
|  |  |
| रणे जित्वा दैत्या नपहृत-शिरस्त्रैः कवचिभिः   | raṇe jitvā daityā napahṛta-śirastraiḥ kavachibhiḥ   |
| निवृत्तै-श्चण्डांश-त्रिपुरहर-निर्माल्य-विमुखैः ❘   | nivṛttai-śchaṇḍāṃśa-tripurahara-nirmālya-vimukhaiḥ ❘   |
| विशाखेन्द्रोपेन्द्रैः शशिविशद-कर्पूरशकला   | viśākhendropendraiḥ śaśiviśada-karpūraśakalā   |
| विलीयन्ते मातस्तव वदनताम्बूल-कबलाः ‖ 65 ‖   | vilīyante mātastava vadanatāmbūla-kabalāḥ ‖ 65 ‖   |
|  |  |
| विपञ्च्या गायन्ती विविध-मपदानं पशुपते-   | vipañchyā gāyantī vividha-mapadānaṃ paśupate-   |
| स्त्वयारब्धे वक्तुं चलितशिरसा साधुवचने ❘   | stvayārabdhe vaktuṃ chalitaśirasā sādhuvachane ❘   |
| तदीयै-र्माधुर्यै-रपलपित-तन्त्रीकलरवां   | tadīyai-rmādhuryai-rapalapita-tantrīkalaravāṃ   |
| निजां वीणां वाणीं निचुलयति चोलेन निभृतम् ‖ 66 ‖   | nijāṃ vīṇāṃ vāṇīṃ nichulayati cholena nibhṛtam ‖ 66 ‖   |
|  |  |
| करग्रेण स्पृष्टं तुहिनगिरिणा वत्सलतया   | karagreṇa spṛśhṭaṃ tuhinagiriṇā vatsalatayā   |
| गिरिशेनो-दस्तं मुहुरधरपानाकुलतया ❘   | giriśeno-dastaṃ muhuradharapānākulatayā ❘   |
| करग्राह्यं शम्भोर्मुखमुकुरवृन्तं गिरिसुते   | karagrāhyaṃ śambhormukhamukuravṛntaṃ girisute   |
| कथङ्करं ब्रूम-स्तव चुबुकमोपम्यरहितम् ‖ 67 ‖   | kathaṅkaraṃ brūma-stava chubukamopamyarahitam ‖ 67 ‖   |
|  |  |
| भुजाश्लेषान्नित्यं पुरदमयितुः कन्टकवती   | bhujāśleśhānnityaṃ puradamayituḥ kanṭakavatī   |
| तव ग्रीवा धत्ते मुखकमलनाल-श्रियमियम् ❘   | tava grīvā dhatte mukhakamalanāla-śriyamiyam ❘   |
| स्वतः श्वेता काला गरु बहुल-जम्बालमलिना   | svataḥ śvetā kālā garu bahula-jambālamalinā   |
| मृणालीलालित्यं वहति यदधो हारलतिका ‖ 68 ‖   | mṛṇālīlālityaṃ vahati yadadho hāralatikā ‖ 68 ‖   |
|  |  |
| गले रेखास्तिस्रो गति गमक गीतैक निपुणे   | gale rekhāstisro gati gamaka gītaika nipuṇe   |
| विवाह-व्यानद्ध-प्रगुणगुण-सङ्ख्या प्रतिभुवः ❘   | vivāha-vyānaddha-praguṇaguṇa-saṅkhyā pratibhuvaḥ ❘   |
| विराजन्ते नानाविध-मधुर-रागाकर-भुवां   | virājante nānāvidha-madhura-rāgākara-bhuvāṃ   |
| त्रयाणां ग्रामाणां स्थिति-नियम-सीमान इव ते ‖ 69 ‖   | trayāṇāṃ grāmāṇāṃ sthiti-niyama-sīmāna iva te ‖ 69 ‖   |
|  |  |
| मृणाली-मृद्वीनां तव भुजलतानां चतसृणां   | mṛṇālī-mṛdvīnāṃ tava bhujalatānāṃ chatasṛṇāṃ   |
| चतुर्भिः सौन्द्रयं सरसिजभवः स्तौति वदनैः ❘   | chaturbhiḥ saundrayaṃ sarasijabhavaḥ stauti vadanaiḥ ❘   |
| नखेभ्यः सन्त्रस्यन् प्रथम-मथना दन्तकरिपोः   | nakhebhyaḥ santrasyan prathama-mathanā dantakaripoḥ   |
| चतुर्णां शीर्षाणां सम-मभयहस्तार्पण-धिया ‖ 70 ‖   | chaturṇāṃ śīrśhāṇāṃ sama-mabhayahastārpaṇa-dhiyā ‖ 70 ‖   |
|  |  |
| नखाना-मुद्योतै-र्नवनलिनरागं विहसतां   | nakhānā-mudyotai-rnavanalinarāgaṃ vihasatāṃ   |
| कराणां ते कान्तिं कथय कथयामः कथमुमे ❘   | karāṇāṃ te kāntiṃ kathaya kathayāmaḥ kathamume ❘   |
| कयाचिद्वा साम्यं भजतु कलया हन्त कमलं   | kayāchidvā sāmyaṃ bhajatu kalayā hanta kamalaṃ   |
| यदि क्रीडल्लक्ष्मी-चरणतल-लाक्षारस-चणम् ‖ 71 ‖   | yadi krīḍallakśhmī-charaṇatala-lākśhārasa-chaṇam ‖ 71 ‖   |
|  |  |
| समं देवि स्कन्द द्विपिवदन पीतं स्तनयुगं   | samaṃ devi skanda dvipivadana pītaṃ stanayugaṃ   |
| तवेदं नः खेदं हरतु सततं प्रस्नुत-मुखम् ❘   | tavedaṃ naḥ khedaṃ haratu satataṃ prasnuta-mukham ❘   |
| यदालोक्याशङ्काकुलित हृदयो हासजनकः   | yadālokyāśaṅkākulita hṛdayo hāsajanakaḥ   |
| स्वकुम्भौ हेरम्बः परिमृशति हस्तेन झडिति ‖ 72 ‖   | svakumbhau herambaḥ parimṛśati hastena jhaḍiti ‖ 72 ‖   |
|  |  |
| अमू ते वक्षोजा-वमृतरस-माणिक्य कुतुपौ   | amū te vakśhojā-vamṛtarasa-māṇikya kutupau   |
| न सन्देहस्पन्दो नगपति पताके मनसि नः ❘   | na sandehaspando nagapati patāke manasi naḥ ❘   |
| पिबन्तौ तौ यस्मा दविदित वधूसङ्ग रसिकौ   | pibantau tau yasmā davidita vadhūsaṅga rasikau   |
| कुमारावद्यापि द्विरदवदन-क्रौञ्च्दलनौ ‖ 73 ‖   | kumārāvadyāpi dviradavadana-krauñchdalanau ‖ 73 ‖   |
|  |  |
| वहत्यम्ब स्त्म्बेरम-दनुज-कुम्भप्रकृतिभिः   | vahatyamba stmberama-danuja-kumbhaprakṛtibhiḥ   |
| समारब्धां मुक्तामणिभिरमलां हारलतिकाम् ❘   | samārabdhāṃ muktāmaṇibhiramalāṃ hāralatikām ❘   |
| कुचाभोगो बिम्बाधर-रुचिभि-रन्तः शबलितां   | kuchābhogo bimbādhara-ruchibhi-rantaḥ śabalitāṃ   |
| प्रताप-व्यामिश्रां पुरदमयितुः कीर्तिमिव ते ‖ 74 ‖   | pratāpa-vyāmiśrāṃ puradamayituḥ kīrtimiva te ‖ 74 ‖   |
|  |  |
| तव स्तन्यं मन्ये धरणिधरकन्ये हृदयतः   | tava stanyaṃ manye dharaṇidharakanye hṛdayataḥ   |
| पयः पारावारः परिवहति सारस्वतमिव ❘   | payaḥ pārāvāraḥ parivahati sārasvatamiva ❘   |
| दयावत्या दत्तं द्रविडशिशु-रास्वाद्य तव यत्   | dayāvatyā dattaṃ draviḍaśiśu-rāsvādya tava yat   |
| कवीनां प्रौढाना मजनि कमनीयः कवयिता ‖ 75 ‖   | kavīnāṃ prauḍhānā majani kamanīyaḥ kavayitā ‖ 75 ‖   |
|  |  |
| हरक्रोध-ज्वालावलिभि-रवलीढेन वपुषा   | harakrodha-jvālāvalibhi-ravalīḍhena vapuśhā   |
| गभीरे ते नाभीसरसि कृतसङो मनसिजः ❘   | gabhīre te nābhīsarasi kṛtasaṅo manasijaḥ ❘   |
| समुत्तस्थौ तस्मा-दचलतनये धूमलतिका   | samuttasthau tasmā-dachalatanaye dhūmalatikā   |
| जनस्तां जानीते तव जननि रोमावलिरिति ‖ 76 ‖   | janastāṃ jānīte tava janani romāvaliriti ‖ 76 ‖   |
|  |  |
| यदेतत्कालिन्दी-तनुतर-तरङ्गाकृति शिवे   | yadetatkālindī-tanutara-taraṅgākṛti śive   |
| कृशे मध्ये किञ्चिज्जननि तव यद्भाति सुधियाम् ❘   | kṛśe madhye kiñchijjanani tava yadbhāti sudhiyām ❘   |
| विमर्दा-दन्योन्यं कुचकलशयो-रन्तरगतं   | vimardā-danyonyaṃ kuchakalaśayo-rantaragataṃ   |
| तनूभूतं व्योम प्रविशदिव नाभिं कुहरिणीम् ‖ 77 ‖   | tanūbhūtaṃ vyoma praviśadiva nābhiṃ kuhariṇīm ‖ 77 ‖   |
|  |  |
| स्थिरो गङ्गा वर्तः स्तनमुकुल-रोमावलि-लता   | sthiro gaṅgā vartaḥ stanamukula-romāvali-latā   |
| कलावालं कुण्डं कुसुमशर तेजो-हुतभुजः ❘   | kalāvālaṃ kuṇḍaṃ kusumaśara tejo-hutabhujaḥ ❘   |
| रते-र्लीलागारं किमपि तव नाभिर्गिरिसुते   | rate-rlīlāgāraṃ kimapi tava nābhirgirisute   |
| बेलद्वारं सिद्धे-र्गिरिशनयनानां विजयते ‖ 78 ‖   | beladvāraṃ siddhe-rgiriśanayanānāṃ vijayate ‖ 78 ‖   |
|  |  |
| निसर्ग-क्षीणस्य स्तनतट-भरेण क्लमजुषो   | nisarga-kśhīṇasya stanataṭa-bhareṇa klamajuśho   |
| नमन्मूर्ते र्नारीतिलक शनकै-स्त्रुट्यत इव ❘   | namanmūrte rnārītilaka śanakai-struṭyata iva ❘   |
| चिरं ते मध्यस्य त्रुटित तटिनी-तीर-तरुणा   | chiraṃ te madhyasya truṭita taṭinī-tīra-taruṇā   |
| समावस्था-स्थेम्नो भवतु कुशलं शैलतनये ‖ 79 ‖   | samāvasthā-sthemno bhavatu kuśalaṃ śailatanaye ‖ 79 ‖   |
|  |  |
| कुचौ सद्यः स्विद्य-त्तटघटित-कूर्पासभिदुरौ   | kuchau sadyaḥ svidya-ttaṭaghaṭita-kūrpāsabhidurau   |
| कषन्तौ-दौर्मूले कनककलशाभौ कलयता ❘   | kaśhantau-daurmūle kanakakalaśābhau kalayatā ❘   |
| तव त्रातुं भङ्गादलमिति वलग्नं तनुभुवा   | tava trātuṃ bhaṅgādalamiti valagnaṃ tanubhuvā   |
| त्रिधा नद्ध्म् देवी त्रिवलि लवलीवल्लिभिरिव ‖ 80 ‖   | tridhā naddhm devī trivali lavalīvallibhiriva ‖ 80 ‖   |
|  |  |
| गुरुत्वं विस्तारं क्षितिधरपतिः पार्वति निजात्   | gurutvaṃ vistāraṃ kśhitidharapatiḥ pārvati nijāt   |
| नितम्बा-दाच्छिद्य त्वयि हरण रूपेण निदधे ❘   | nitambā-dāchChidya tvayi haraṇa rūpeṇa nidadhe ❘   |
| अतस्ते विस्तीर्णो गुरुरयमशेषां वसुमतीं   | ataste vistīrṇo gururayamaśeśhāṃ vasumatīṃ   |
| नितम्ब-प्राग्भारः स्थगयति सघुत्वं नयति च ‖ 81 ‖   | nitamba-prāgbhāraḥ sthagayati saghutvaṃ nayati cha ‖ 81 ‖   |
|  |  |
| करीन्द्राणां शुण्डान्-कनककदली-काण्डपटलीं   | karīndrāṇāṃ śuṇḍān-kanakakadalī-kāṇḍapaṭalīṃ   |
| उभाभ्यामूरुभ्या-मुभयमपि निर्जित्य भवति ❘   | ubhābhyāmūrubhyā-mubhayamapi nirjitya bhavati ❘   |
| सुवृत्ताभ्यां पत्युः प्रणतिकठिनाभ्यां गिरिसुते   | suvṛttābhyāṃ patyuḥ praṇatikaṭhinābhyāṃ girisute   |
| विधिज्ञे जानुभ्यां विबुध करिकुम्भ द्वयमसि ‖ 82 ‖   | vidhiGYe jānubhyāṃ vibudha karikumbha dvayamasi ‖ 82 ‖   |
|  |  |
| पराजेतुं रुद्रं द्विगुणशरगर्भौ गिरिसुते   | parājetuṃ rudraṃ dviguṇaśaragarbhau girisute   |
| निषङ्गौ जङ्घे ते विषमविशिखो बाढ-मकृत ❘   | niśhaṅgau jaṅghe te viśhamaviśikho bāḍha-makṛta ❘   |
| यदग्रे दृस्यन्ते दशशरफलाः पादयुगली   | yadagre dṛsyante daśaśaraphalāḥ pādayugalī   |
| नखाग्रच्छन्मानः सुर मुकुट-शाणैक-निशिताः ‖ 83 ‖   | nakhāgrachChanmānaḥ sura mukuṭa-śāṇaika-niśitāḥ ‖ 83 ‖   |
|  |  |
| श्रुतीनां मूर्धानो दधति तव यौ शेखरतया   | śrutīnāṃ mūrdhāno dadhati tava yau śekharatayā   |
| ममाप्येतौ मातः शेरसि दयया देहि चरणौ ❘   | mamāpyetau mātaḥ śerasi dayayā dehi charaṇau ❘   |
| यय^^ओः पाद्यं पाथः पशुपति जटाजूट तटिनी   | yaya^^oḥ pādyaṃ pāthaḥ paśupati jaṭājūṭa taṭinī   |
| ययो-र्लाक्षा-लक्ष्मी-ररुण हरिचूडामणि रुचिः ‖ 84 ‖   | yayo-rlākśhā-lakśhmī-raruṇa harichūḍāmaṇi ruchiḥ ‖ 84 ‖   |
|  |  |
| नमो वाकं ब्रूमो नयन-रमणीयाय पदयोः   | namo vākaṃ brūmo nayana-ramaṇīyāya padayoḥ   |
| तवास्मै द्वन्द्वाय स्फुट-रुचि रसालक्तकवते ❘   | tavāsmai dvandvāya sphuṭa-ruchi rasālaktakavate ❘   |
| असूयत्यत्यन्तं यदभिहननाय स्पृहयते   | asūyatyatyantaṃ yadabhihananāya spṛhayate   |
| पशूना-मीशानः प्रमदवन-कङ्केलितरवे ‖ 85 ‖   | paśūnā-mīśānaḥ pramadavana-kaṅkelitarave ‖ 85 ‖   |
|  |  |
| मृषा कृत्वा गोत्रस्खलन-मथ वैलक्ष्यनमितं   | mṛśhā kṛtvā gotraskhalana-matha vailakśhyanamitaṃ   |
| ललाटे भर्तारं चरणकमले ताडयति ते ❘   | lalāṭe bhartāraṃ charaṇakamale tāḍayati te ❘   |
| चिरादन्तः शल्यं दहनकृत मुन्मूलितवता   | chirādantaḥ śalyaṃ dahanakṛta munmūlitavatā   |
| तुलाकोटिक्वाणैः किलिकिलित मीशान रिपुणा ‖ 86 ‖   | tulākoṭikvāṇaiḥ kilikilita mīśāna ripuṇā ‖ 86 ‖   |
|  |  |
| हिमानी हन्तव्यं हिमगिरिनिवासैक-चतुरौ   | himānī hantavyaṃ himagirinivāsaika-chaturau   |
| निशायां निद्राणं निशि-चरमभागे च विशदौ ❘   | niśāyāṃ nidrāṇaṃ niśi-charamabhāge cha viśadau ❘   |
| वरं लक्ष्मीपात्रं श्रिय-मतिसृहन्तो समयिनां   | varaṃ lakśhmīpātraṃ śriya-matisṛhanto samayināṃ   |
| सरोजं त्वत्पादौ जननि जयत-श्चित्रमिह किम् ‖ 87 ‖   | sarojaṃ tvatpādau janani jayata-śchitramiha kim ‖ 87 ‖   |
|  |  |
| पदं ते कीर्तीनां प्रपदमपदं देवि विपदां   | padaṃ te kīrtīnāṃ prapadamapadaṃ devi vipadāṃ   |
| कथं नीतं सद्भिः कठिन-कमठी-कर्पर-तुलाम् ❘   | kathaṃ nītaṃ sadbhiḥ kaṭhina-kamaṭhī-karpara-tulām ❘   |
| कथं वा बाहुभ्या-मुपयमनकाले पुरभिदा   | kathaṃ vā bāhubhyā-mupayamanakāle purabhidā   |
| यदादाय न्यस्तं दृषदि दयमानेन मनसा ‖ 88 ‖   | yadādāya nyastaṃ dṛśhadi dayamānena manasā ‖ 88 ‖   |
|  |  |
| नखै-र्नाकस्त्रीणां करकमल-सङ्कोच-शशिभिः   | nakhai-rnākastrīṇāṃ karakamala-saṅkocha-śaśibhiḥ   |
| तरूणां दिव्यानां हसत इव ते चण्डि चरणौ ❘   | tarūṇāṃ divyānāṃ hasata iva te chaṇḍi charaṇau ❘   |
| फलानि स्वःस्थेभ्यः किसलय-कराग्रेण ददतां   | phalāni svaḥsthebhyaḥ kisalaya-karāgreṇa dadatāṃ   |
| दरिद्रेभ्यो भद्रां श्रियमनिश-मह्नाय ददतौ ‖ 89 ‖   | daridrebhyo bhadrāṃ śriyamaniśa-mahnāya dadatau ‖ 89 ‖   |
|  |  |
| ददाने दीनेभ्यः श्रियमनिश-माशानुसदृशीं   | dadāne dīnebhyaḥ śriyamaniśa-māśānusadṛśīṃ   |
| अमन्दं सौन्दर्यं प्रकर-मकरन्दं विकिरति ❘   | amandaṃ saundaryaṃ prakara-makarandaṃ vikirati ❘   |
| तवास्मिन् मन्दार-स्तबक-सुभगे यातु चरणे   | tavāsmin mandāra-stabaka-subhage yātu charaṇe   |
| निमज्जन् मज्जीवः करणचरणः ष्ट्चरणताम् ‖ 90 ‖   | nimajjan majjīvaḥ karaṇacharaṇaḥ śhṭcharaṇatām ‖ 90 ‖   |
|  |  |
| पदन्यास-क्रीडा परिचय-मिवारब्धु-मनसः   | padanyāsa-krīḍā parichaya-mivārabdhu-manasaḥ   |
| स्खलन्तस्ते खेलं भवनकलहंसा न जहति ❘   | skhalantaste khelaṃ bhavanakalahaṃsā na jahati ❘   |
| अतस्तेषां शिक्षां सुभगमणि-मञ्जीर-रणित-   | atasteśhāṃ śikśhāṃ subhagamaṇi-mañjīra-raṇita-   |
| च्छलादाचक्षाणं चरणकमलं चारुचरिते ‖ 91 ‖   | chChalādāchakśhāṇaṃ charaṇakamalaṃ chārucharite ‖ 91 ‖   |
|  |  |
| गतास्ते मञ्चत्वं द्रुहिण हरि रुद्रेश्वर भृतः   | gatāste mañchatvaṃ druhiṇa hari rudreśvara bhṛtaḥ   |
| शिवः स्वच्छ-च्छाया-घटित-कपट-प्रच्छदपटः ❘   | śivaḥ svachCha-chChāyā-ghaṭita-kapaṭa-prachChadapaṭaḥ ❘   |
| त्वदीयानां भासां प्रतिफलन रागारुणतया   | tvadīyānāṃ bhāsāṃ pratiphalana rāgāruṇatayā   |
| शरीरी शृङ्गारो रस इव दृशां दोग्धि कुतुकम् ‖ 92 ‖   | śarīrī śṛṅgāro rasa iva dṛśāṃ dogdhi kutukam ‖ 92 ‖   |
|  |  |
| अराला केशेषु प्रकृति सरला मन्दहसिते   | arālā keśeśhu prakṛti saralā mandahasite   |
| शिरीषाभा चित्ते दृषदुपलशोभा कुचतटे ❘   | śirīśhābhā chitte dṛśhadupalaśobhā kuchataṭe ❘   |
| भृशं तन्वी मध्ये पृथु-रुरसिजारोह विषये   | bhṛśaṃ tanvī madhye pṛthu-rurasijāroha viśhaye   |
| जगत्त्रतुं शम्भो-र्जयति करुणा काचिदरुणा ‖ 93 ‖   | jagattratuṃ śambho-rjayati karuṇā kāchidaruṇā ‖ 93 ‖   |
|  |  |
| कलङ्कः कस्तूरी रजनिकर बिम्बं जलमयं   | kalaṅkaḥ kastūrī rajanikara bimbaṃ jalamayaṃ   |
| कलाभिः कर्पूरै-र्मरकतकरण्डं निबिडितम् ❘   | kalābhiḥ karpūrai-rmarakatakaraṇḍaṃ nibiḍitam ❘   |
| अतस्त्वद्भोगेन प्रतिदिनमिदं रिक्तकुहरं   | atastvadbhogena pratidinamidaṃ riktakuharaṃ   |
| विधि-र्भूयो भूयो निबिडयति नूनं तव कृते ‖ 94 ‖   | vidhi-rbhūyo bhūyo nibiḍayati nūnaṃ tava kṛte ‖ 94 ‖   |
|  |  |
| पुरारन्ते-रन्तः पुरमसि तत-स्त्वचरणयोः   | purārante-rantaḥ puramasi tata-stvacharaṇayoḥ   |
| सपर्या-मर्यादा तरलकरणाना-मसुलभा ❘   | saparyā-maryādā taralakaraṇānā-masulabhā ❘   |
| तथा ह्येते नीताः शतमखमुखाः सिद्धिमतुलां   | tathā hyete nītāḥ śatamakhamukhāḥ siddhimatulāṃ   |
| तव द्वारोपान्तः स्थितिभि-रणिमाद्याभि-रमराः ‖ 95 ‖   | tava dvāropāntaḥ sthitibhi-raṇimādyābhi-ramarāḥ ‖ 95 ‖   |
|  |  |
| कलत्रं वैधात्रं कतिकति भजन्ते न कवयः   | kalatraṃ vaidhātraṃ katikati bhajante na kavayaḥ   |
| श्रियो देव्याः को वा न भवति पतिः कैरपि धनैः ❘   | śriyo devyāḥ ko vā na bhavati patiḥ kairapi dhanaiḥ ❘   |
| महादेवं हित्वा तव सति सतीना-मचरमे   | mahādevaṃ hitvā tava sati satīnā-macharame   |
| कुचभ्या-मासङ्गः कुरवक-तरो-रप्यसुलभः ‖ 96 ‖   | kuchabhyā-māsaṅgaḥ kuravaka-taro-rapyasulabhaḥ ‖ 96 ‖   |
|  |  |
| गिरामाहु-र्देवीं द्रुहिणगृहिणी-मागमविदो   | girāmāhu-rdevīṃ druhiṇagṛhiṇī-māgamavido   |
| हरेः पत्नीं पद्मां हरसहचरी-मद्रितनयाम् ❘   | hareḥ patnīṃ padmāṃ harasahacharī-madritanayām ❘   |
| तुरीया कापि त्वं दुरधिगम-निस्सीम-महिमा   | turīyā kāpi tvaṃ duradhigama-nissīma-mahimā   |
| महामाया विश्वं भ्रमयसि परब्रह्ममहिषि ‖ 97 ‖   | mahāmāyā viśvaṃ bhramayasi parabrahmamahiśhi ‖ 97 ‖   |
|  |  |
| कदा काले मातः कथय कलितालक्तकरसं   | kadā kāle mātaḥ kathaya kalitālaktakarasaṃ   |
| पिबेयं विद्यार्थी तव चरण-निर्णेजनजलम् ❘   | pibeyaṃ vidyārthī tava charaṇa-nirṇejanajalam ❘   |
| प्रकृत्या मूकानामपि च कविता0कारणतया   | prakṛtyā mūkānāmapi cha kavitā0kāraṇatayā   |
| कदा धत्ते वाणीमुखकमल-ताम्बूल-रसताम् ‖ 98 ‖   | kadā dhatte vāṇīmukhakamala-tāmbūla-rasatām ‖ 98 ‖   |
|  |  |
| सरस्वत्या लक्ष्म्या विधि हरि सपत्नो विहरते   | sarasvatyā lakśhmyā vidhi hari sapatno viharate   |
| रतेः पतिव्रत्यं शिथिलपति रम्येण वपुषा ❘   | rateḥ pativratyaṃ śithilapati ramyeṇa vapuśhā ❘   |
| चिरं जीवन्नेव क्षपित-पशुपाश-व्यतिकरः   | chiraṃ jīvanneva kśhapita-paśupāśa-vyatikaraḥ   |
| परानन्दाभिख्यं रसयति रसं त्वद्भजनवान् ‖ 99 ‖   | parānandābhikhyaṃ rasayati rasaṃ tvadbhajanavān ‖ 99 ‖   |
|  |  |
| प्रदीप ज्वालाभि-र्दिवसकर-नीराजनविधिः   | pradīpa jvālābhi-rdivasakara-nīrājanavidhiḥ   |
| सुधासूते-श्चन्द्रोपल-जललवै-रघ्यरचना ❘   | sudhāsūte-śchandropala-jalalavai-raghyarachanā ❘   |
| स्वकीयैरम्भोभिः सलिल-निधि-सौहित्यकरणं   | svakīyairambhobhiḥ salila-nidhi-sauhityakaraṇaṃ   |
| त्वदीयाभि-र्वाग्भि-स्तव जननि वाचां स्तुतिरियम् ‖ 100 ‖   | tvadīyābhi-rvāgbhi-stava janani vāchāṃ stutiriyam ‖ 100 ‖   |
|  |  |
| सौन्दयलहरि मुख्यस्तोत्रं संवार्तदायकम् ❘   | saundayalahari mukhyastotraṃ saṃvārtadāyakam ❘   |
| भगवद्पाद सन्क्लुप्तं पठेन् मुक्तौ भवेन्नरः ‖   | bhagavadpāda sankluptaṃ paṭhen muktau bhavennaraḥ ‖   |
| सौन्दर्यलहरि स्तोत्रं सम्पूर्णं   | saundaryalahari stotraṃ sampūrṇaṃ   |
|  |  |
|  |  |
