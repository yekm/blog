# Devi Mahatmyam Durga Saptasati Chapter 8

| Devanagari | English |
| ------ | ------ |
|  |  |
| देवी महात्म्यम् दुर्गा सप्तशति अष्टमोऽध्यायः   | devī mahātmyam durgā saptaśati aśhṭamoadhyāyaḥ   |
|  |  |
| रक्तबीजवधो नाम अष्टमोध्याय ‖   | raktabījavadho nāma aśhṭamodhyāya ‖   |
|  |  |
|  **ध्यानं   |  **dhyānaṃ   |
| ** अरुणां करुणा तरङ्गिताक्षीं धृतपाशाङ्कुश पुष्पबाणचापाम् ❘   | ** aruṇāṃ karuṇā taraṅgitākśhīṃ dhṛtapāśāṅkuśa puśhpabāṇachāpām ❘   |
| अणिमाधिभिरावृतां मयूखै रहमित्येव विभावये भवानीम् ‖   | aṇimādhibhirāvṛtāṃ mayūkhai rahamityeva vibhāvaye bhavānīm ‖   |
|  |  |
| ऋषिरुवाच ‖1‖   | ṛśhiruvāca ‖1‖   |
|  |  |
| चण्डे च निहते दैत्ये मुण्डे च विनिपातिते ❘   | caṇḍe ca nihate daitye muṇḍe ca vinipātite ❘   |
| बहुलेषु च सैन्येषु क्षयितेष्वसुरेश्वरः ‖ 2 ‖   | bahuḻeśhu ca sainyeśhu kśhayiteśhvasureśvaraḥ ‖ 2 ‖   |
|  |  |
| ततः कोपपराधीनचेताः शुम्भः प्रतापवान् ❘   | tataḥ kopaparādhīnacetāḥ śumbhaḥ pratāpavān ❘   |
| उद्योगं सर्व सैन्यानां दैत्यानामादिदेश ह ‖3‖   | udyogaṃ sarva sainyānāṃ daityānāmādideśa ha ‖3‖   |
|  |  |
| अद्य सर्व बलैर्दैत्याः षडशीतिरुदायुधाः ❘   | adya sarva balairdaityāḥ śhaḍaśītirudāyudhāḥ ❘   |
| कम्बूनां चतुरशीतिर्निर्यान्तु स्वबलैर्वृताः ‖4‖   | kambūnāṃ caturaśītirniryāntu svabalairvṛtāḥ ‖4‖   |
|  |  |
| कोटिवीर्याणि पञ्चाशदसुराणां कुलानि वै ❘   | koṭivīryāṇi pañcāśadasurāṇāṃ kulāni vai ❘   |
| शतं कुलानि धौम्राणां निर्गच्छन्तु ममाज्ञया ‖5‖   | śataṃ kulāni dhaumrāṇāṃ nirgacChantu mamāGYayā ‖5‖   |
|  |  |
| कालका दौर्हृदा मौर्वाः कालिकेयास्तथासुराः ❘   | kālakā daurhṛdā maurvāḥ kāḻikeyāstathāsurāḥ ❘   |
| युद्धाय सज्जा निर्यान्तु आज्ञया त्वरिता मम ‖6‖   | yuddhāya sajjā niryāntu āGYayā tvaritā mama ‖6‖   |
|  |  |
| इत्याज्ञाप्यासुरापतिः शुम्भो भैरवशासनः ❘   | ityāGYāpyāsurāpatiḥ śumbho bhairavaśāsanaḥ ❘   |
| निर्जगाम महासैन्यसहस्त्रैर्भहुभिर्वृतः ‖7‖   | nirjagāma mahāsainyasahastrairbhahubhirvṛtaḥ ‖7‖   |
|  |  |
| आयान्तं चण्डिका दृष्ट्वा तत्सैन्यमतिभीषणम् ❘   | āyāntaṃ caṇḍikā dṛśhṭvā tatsainyamatibhīśhaṇam ❘   |
| ज्यास्वनैः पूरयामास धरणीगगनान्तरम् ‖8‖   | jyāsvanaiḥ pūrayāmāsa dharaṇīgaganāntaram ‖8‖   |
|  |  |
| ततःसिंहॊ महानादमतीव कृतवान्नृप ❘   | tataḥsiṃho mahānādamatīva kṛtavānnṛpa ❘   |
| घण्टास्वनेन तान्नादानम्बिका चोपबृंहयत् ‖9‖   | ghaṇṭāsvanena tānnādānambikā copabṛṃhayat ‖9‖   |
|  |  |
| धनुर्ज्यासिंहघण्टानां नादापूरितदिङ्मुखा ❘   | dhanurjyāsiṃhaghaṇṭānāṃ nādāpūritadiṅmukhā ❘   |
| निनादैर्भीषणैः काली जिग्ये विस्तारितानना ‖10‖   | ninādairbhīśhaṇaiḥ kāḻī jigye vistāritānanā ‖10‖   |
|  |  |
| तं निनादमुपश्रुत्य दैत्य सैन्यैश्चतुर्दिशम् ❘   | taṃ ninādamupaśrutya daitya sainyaiścaturdiśam ❘   |
| देवी सिंहस्तथा काली सरोषैः परिवारिताः‖11‖   | devī siṃhastathā kāḻī sarośhaiḥ parivāritāḥ‖11‖   |
|  |  |
| एतस्मिन्नन्तरे भूप विनाशाय सुरद्विषाम् ❘   | etasminnantare bhūpa vināśāya suradviśhām ❘   |
| भवायामरसिंहनामतिवीर्यबलान्विताः ‖12‖   | bhavāyāmarasiṃhanāmativīryabalānvitāḥ ‖12‖   |
|  |  |
| ब्रह्मेशगुहविष्णूनां तथेन्द्रस्य च शक्तयः ❘   | brahmeśaguhaviśhṇūnāṃ tathendrasya ca śaktayaḥ ❘   |
| शरीरेभ्योविनिष्क्रम्य तद्रूपैश्चण्डिकां ययुः ‖13‖   | śarīrebhyoviniśhkramya tadrūpaiścaṇḍikāṃ yayuḥ ‖13‖   |
|  |  |
| यस्य देवस्य यद्रूपं यथा भूषणवाहनम् ❘   | yasya devasya yadrūpaṃ yathā bhūśhaṇavāhanam ❘   |
| तद्वदेव हि तच्चक्तिरसुरान्योद्धुमायमौ ‖14‖   | tadvadeva hi taccaktirasurānyoddhumāyamau ‖14‖   |
|  |  |
| हंसयुक्तविमानाग्रे साक्षसूत्रक मण्डलुः ❘   | haṃsayuktavimānāgre sākśhasūtraka maṇḍaluḥ ❘   |
| आयाता ब्रह्मणः शक्तिब्रह्माणी त्यभिधीयते ‖15‖   | āyātā brahmaṇaḥ śaktibrahmāṇī tyabhidhīyate ‖15‖   |
|  |  |
| महेश्वरी वृषारूढा त्रिशूलवरधारिणी ❘   | maheśvarī vṛśhārūḍhā triśūlavaradhāriṇī ❘   |
| महाहिवलया प्राप्ताचन्द्ररेखाविभूषणा ‖16‖   | mahāhivalayā prāptācandrarekhāvibhūśhaṇā ‖16‖   |
|  |  |
| कौमारी शक्तिहस्ता च मयूरवरवाहना ❘   | kaumārī śaktihastā ca mayūravaravāhanā ❘   |
| योद्धुमभ्याययौ दैत्यानम्बिका गुहरूपिणी ‖17‖   | yoddhumabhyāyayau daityānambikā guharūpiṇī ‖17‖   |
|  |  |
| तथैव वैष्णवी शक्तिर्गरुडोपरि संस्थिता ❘   | tathaiva vaiśhṇavī śaktirgaruḍopari saṃsthitā ❘   |
| शङ्खचक्रगधाशाङ्खर् खड्गहस्ताभ्युपाययौ ‖18‖   | śaṅkhacakragadhāśāṅkhar khaḍgahastābhyupāyayau ‖18‖   |
|  |  |
| यज्ञवाराहमतुलं रूपं या भिभ्रतो हरेः ❘   | yaGYavārāhamatulaṃ rūpaṃ yā bhibhrato hareḥ ❘   |
| शक्तिः साप्याययौ तत्र वाराहीं बिभ्रती तनुम् ‖19‖   | śaktiḥ sāpyāyayau tatra vārāhīṃ bibhratī tanum ‖19‖   |
|  |  |
| नारसिंही नृसिंहस्य बिभ्रती सदृशं वपुः ❘   | nārasiṃhī nṛsiṃhasya bibhratī sadṛśaṃ vapuḥ ❘   |
| प्राप्ता तत्र सटाक्षेपक्षिप्तनक्षत्र संहतिः ‖20‖   | prāptā tatra saṭākśhepakśhiptanakśhatra saṃhatiḥ ‖20‖   |
|  |  |
| वज्र हस्ता तथैवैन्द्री गजराजो परिस्थिता ❘   | vajra hastā tathaivaindrī gajarājo paristhitā ❘   |
| प्राप्ता सहस्र नयना यथा शक्रस्तथैव सा ‖21‖   | prāptā sahasra nayanā yathā śakrastathaiva sā ‖21‖   |
|  |  |
| ततः परिवृत्तस्ताभिरीशानो देव शक्तिभिः ❘   | tataḥ parivṛttastābhirīśāno deva śaktibhiḥ ❘   |
| हन्यन्तामसुराः शीघ्रं मम प्रीत्याह चण्डिकां ‖22‖   | hanyantāmasurāḥ śīghraṃ mama prītyāha caṇḍikāṃ ‖22‖   |
|  |  |
| ततो देवी शरीरात्तु विनिष्क्रान्तातिभीषणा ❘   | tato devī śarīrāttu viniśhkrāntātibhīśhaṇā ❘   |
| चण्डिका शक्तिरत्युग्रा शिवाशतनिनादिनी ‖23‖   | caṇḍikā śaktiratyugrā śivāśataninādinī ‖23‖   |
|  |  |
| सा चाह धूम्रजटिलं ईशानमपराजिता ❘   | sā cāha dhūmrajaṭilaṃ īśānamaparājitā ❘   |
| दूतत्वं गच्छ भगवन् पार्श्वं शुम्भनिशुम्भयोः ‖24‖   | dūtatvaṃ gacCha bhagavan pārśvaṃ śumbhaniśumbhayoḥ ‖24‖   |
|  |  |
| ब्रूहि शुम्भं निशुम्भं च दानवावतिगर्वितौ ❘   | brūhi śumbhaṃ niśumbhaṃ ca dānavāvatigarvitau ❘   |
| ये चान्ये दानवास्तत्र युद्धाय समुपस्थिताः ‖25‖   | ye cānye dānavāstatra yuddhāya samupasthitāḥ ‖25‖   |
|  |  |
| त्रैलोक्यमिन्द्रो लभतां देवाः सन्तु हविर्भुजः ❘   | trailokyamindro labhatāṃ devāḥ santu havirbhujaḥ ❘   |
| यूयं प्रयात पातालं यदि जीवितुमिच्छथ ‖26‖   | yūyaṃ prayāta pātāḻaṃ yadi jīvitumicChatha ‖26‖   |
|  |  |
| बलावलेपादथ चेद्भवन्तो युद्धकाङ्क्षिणः ❘   | balāvalepādatha cedbhavanto yuddhakāṅkśhiṇaḥ ❘   |
| तदा गच्छत तृप्यन्तु मच्छिवाः पिशितेन वः ‖27‖   | tadā gacChata tṛpyantu macChivāḥ piśitena vaḥ ‖27‖   |
|  |  |
| यतो नियुक्तो दौत्येन तया देव्या शिवः स्वयम् ❘   | yato niyukto dautyena tayā devyā śivaḥ svayam ❘   |
| शिवदूतीति लोकेऽस्मिंस्ततः सा ख्याति मागता ‖28‖   | śivadūtīti lokeasmiṃstataḥ sā khyāti māgatā ‖28‖   |
|  |  |
| तेऽपि श्रुत्वा वचो देव्याः शर्वाख्यातं महासुराः ❘   | teapi śrutvā vaco devyāḥ śarvākhyātaṃ mahāsurāḥ ❘   |
| अमर्षापूरिता जग्मुर्यत्र कात्यायनी स्थिता ‖29‖   | amarśhāpūritā jagmuryatra kātyāyanī sthitā ‖29‖   |
|  |  |
| ततः प्रथममेवाग्रे शरशक्त्यृष्टिवृष्टिभिः ❘   | tataḥ prathamamevāgre śaraśaktyṛśhṭivṛśhṭibhiḥ ❘   |
| ववर्षुरुद्धतामर्षाः स्तां देवीममरारयः ‖30‖   | vavarśhuruddhatāmarśhāḥ stāṃ devīmamarārayaḥ ‖30‖   |
|  |  |
| सा च तान् प्रहितान् बाणान् ञ्छूलशक्तिपरश्वधान् ❘   | sā ca tān prahitān bāṇān ñChūlaśaktiparaśvadhān ❘   |
| चिच्छेद लीलयाध्मातधनुर्मुक्तैर्महेषुभिः ‖31‖   | cicCheda līlayādhmātadhanurmuktairmaheśhubhiḥ ‖31‖   |
|  |  |
| तस्याग्रतस्तथा काली शूलपातविदारितान् ❘   | tasyāgratastathā kāḻī śūlapātavidāritān ❘   |
| खट्वाङ्गपोथितांश्चारीन्कुर्वन्ती व्यचरत्तदा ‖32‖   | khaṭvāṅgapothitāṃścārīnkurvantī vyacarattadā ‖32‖   |
|  |  |
| कमण्डलुजलाक्षेपहतवीर्यान् हतौजसः ❘   | kamaṇḍalujalākśhepahatavīryān hataujasaḥ ❘   |
| ब्रह्माणी चाकरोच्छत्रून्येन येन स्म धावति ‖33‖   | brahmāṇī cākarocChatrūnyena yena sma dhāvati ‖33‖   |
|  |  |
| माहेश्वरी त्रिशूलेन तथा चक्रेण वैष्णवी ❘   | māheśvarī triśūlena tathā cakreṇa vaiśhṇavī ❘   |
| दैत्याङ्जघान कौमारी तथा शत्याति कोपना ‖34‖   | daityāṅjaghāna kaumārī tathā śatyāti kopanā ‖34‖   |
|  |  |
| ऐन्द्री कुलिशपातेन शतशो दैत्यदानवाः ❘   | aindrī kuliśapātena śataśo daityadānavāḥ ❘   |
| पेतुर्विदारिताः पृथ्व्यां रुधिरौघप्रवर्षिणः ‖35‖   | peturvidāritāḥ pṛthvyāṃ rudhiraughapravarśhiṇaḥ ‖35‖   |
|  |  |
| तुण्डप्रहारविध्वस्ता दंष्ट्रा ग्रक्षत वक्षसः ❘   | tuṇḍaprahāravidhvastā daṃśhṭrā grakśhata vakśhasaḥ ❘   |
| वाराहमूर्त्या न्यपतंश्चक्रेण च विदारिताः ‖36‖   | vārāhamūrtyā nyapataṃścakreṇa ca vidāritāḥ ‖36‖   |
|  |  |
| नखैर्विदारितांश्चान्यान् भक्षयन्ती महासुरान् ❘   | nakhairvidāritāṃścānyān bhakśhayantī mahāsurān ❘   |
| नारसिंही चचाराजौ नादा पूर्णदिगम्बरा ‖37‖   | nārasiṃhī cacārājau nādā pūrṇadigambarā ‖37‖   |
|  |  |
| चण्डाट्टहासैरसुराः शिवदूत्यभिदूषिताः ❘   | caṇḍāṭṭahāsairasurāḥ śivadūtyabhidūśhitāḥ ❘   |
| पेतुः पृथिव्यां पतितांस्तांश्चखादाथ सा तदा ‖38‖   | petuḥ pṛthivyāṃ patitāṃstāṃścakhādātha sā tadā ‖38‖   |
|  |  |
| इति मातृ गणं क्रुद्धं मर्द यन्तं महासुरान् ❘   | iti mātṛ gaṇaṃ kruddhaṃ marda yantaṃ mahāsurān ❘   |
| दृष्ट्वाभ्युपायैर्विविधैर्नेशुर्देवारिसैनिकाः ‖39‖   | dṛśhṭvābhyupāyairvividhairneśurdevārisainikāḥ ‖39‖   |
|  |  |
| पलायनपरान्दृष्ट्वा दैत्यान्मातृगणार्दितान् ❘   | palāyanaparāndṛśhṭvā daityānmātṛgaṇārditān ❘   |
| योद्धुमभ्याययौ क्रुद्धो रक्तबीजो महासुरः ‖40‖   | yoddhumabhyāyayau kruddho raktabījo mahāsuraḥ ‖40‖   |
|  |  |
| रक्तबिन्दुर्यदा भूमौ पतत्यस्य शरीरतः ❘   | raktabinduryadā bhūmau patatyasya śarīrataḥ ❘   |
| समुत्पतति मेदिन्यां तत्प्रमाणो महासुरः ‖41‖   | samutpatati medinyāṃ tatpramāṇo mahāsuraḥ ‖41‖   |
|  |  |
| युयुधे स गदापाणिरिन्द्रशक्त्या महासुरः ❘   | yuyudhe sa gadāpāṇirindraśaktyā mahāsuraḥ ❘   |
| ततश्चैन्द्री स्ववज्रेण रक्तबीजमताडयत् ‖42‖   | tataścaindrī svavajreṇa raktabījamatāḍayat ‖42‖   |
|  |  |
| कुलिशेनाहतस्याशु बहु सुस्राव शोणितम् ❘   | kuliśenāhatasyāśu bahu susrāva śoṇitam ❘   |
| समुत्तस्थुस्ततो योधास्तद्रपास्तत्पराक्रमाः ‖43‖   | samuttasthustato yodhāstadrapāstatparākramāḥ ‖43‖   |
|  |  |
| यावन्तः पतितास्तस्य शरीराद्रक्तबिन्दवः ❘   | yāvantaḥ patitāstasya śarīrādraktabindavaḥ ❘   |
| तावन्तः पुरुषा जाताः स्तद्वीर्यबलविक्रमाः ‖44‖   | tāvantaḥ puruśhā jātāḥ stadvīryabalavikramāḥ ‖44‖   |
|  |  |
| ते चापि युयुधुस्तत्र पुरुषा रक्त सम्भवाः ❘   | te cāpi yuyudhustatra puruśhā rakta sambhavāḥ ❘   |
| समं मातृभिरत्युग्रशस्त्रपातातिभीषणं ‖45‖   | samaṃ mātṛbhiratyugraśastrapātātibhīśhaṇaṃ ‖45‖   |
|  |  |
| पुनश्च वज्र पातेन क्षत मश्य शिरो यदा ❘   | punaśca vajra pātena kśhata maśya śiro yadā ❘   |
| ववाह रक्तं पुरुषास्ततो जाताः सहस्रशः ‖46‖   | vavāha raktaṃ puruśhāstato jātāḥ sahasraśaḥ ‖46‖   |
|  |  |
| वैष्णवी समरे चैनं चक्रेणाभिजघान ह ❘   | vaiśhṇavī samare cainaṃ cakreṇābhijaghāna ha ❘   |
| गदया ताडयामास ऐन्द्री तमसुरेश्वरम्‖47‖   | gadayā tāḍayāmāsa aindrī tamasureśvaram‖47‖   |
|  |  |
| वैष्णवी चक्रभिन्नस्य रुधिरस्राव सम्भवैः ❘   | vaiśhṇavī cakrabhinnasya rudhirasrāva sambhavaiḥ ❘   |
| सहस्रशो जगद्व्याप्तं तत्प्रमाणैर्महासुरैः ‖48‖   | sahasraśo jagadvyāptaṃ tatpramāṇairmahāsuraiḥ ‖48‖   |
|  |  |
| शक्त्या जघान कौमारी वाराही च तथासिना ❘   | śaktyā jaghāna kaumārī vārāhī ca tathāsinā ❘   |
| माहेश्वरी त्रिशूलेन रक्तबीजं महासुरम् ‖49‖   | māheśvarī triśūlena raktabījaṃ mahāsuram ‖49‖   |
|  |  |
| स चापि गदया दैत्यः सर्वा एवाहनत् पृथक् ❘   | sa cāpi gadayā daityaḥ sarvā evāhanat pṛthak ❘   |
| मातॄः कोपसमाविष्टो रक्तबीजो महासुरः ‖50‖   | mātRRīḥ kopasamāviśhṭo raktabījo mahāsuraḥ ‖50‖   |
|  |  |
| तस्याहतस्य बहुधा शक्तिशूलादि भिर्भुविः ❘   | tasyāhatasya bahudhā śaktiśūlādi bhirbhuviḥ ❘   |
| पपात यो वै रक्तौघस्तेनासञ्चतशोऽसुराः ‖51‖   | papāta yo vai raktaughastenāsañcataśoasurāḥ ‖51‖   |
|  |  |
| तैश्चासुरासृक्सम्भूतैरसुरैः सकलं जगत् ❘   | taiścāsurāsṛksambhūtairasuraiḥ sakalaṃ jagat ❘   |
| व्याप्तमासीत्ततो देवा भयमाजग्मुरुत्तमम् ‖52‖   | vyāptamāsīttato devā bhayamājagmuruttamam ‖52‖   |
|  |  |
| तान् विषण्णा न् सुरान् दृष्ट्वा चण्डिका प्राहसत्वरं ❘   | tān viśhaṇṇā n surān dṛśhṭvā caṇḍikā prāhasatvaraṃ ❘   |
| उवाच कालीं चामुण्डे विस्तीर्णं वदनं कुरु ‖53‖   | uvāca kāḻīṃ cāmuṇḍe vistīrṇaṃ vadanaṃ kuru ‖53‖   |
|  |  |
| मच्छस्त्रपातसम्भूतान् रक्तबिन्दून् महासुरान् ❘   | macChastrapātasambhūtān raktabindūn mahāsurān ❘   |
| रक्तबिन्दोः प्रतीच्छ त्वं वक्त्रेणानेन वेगिना ‖54‖   | raktabindoḥ pratīcCha tvaṃ vaktreṇānena veginā ‖54‖   |
|  |  |
| भक्षयन्ती चर रणो तदुत्पन्नान्महासुरान् ❘   | bhakśhayantī cara raṇo tadutpannānmahāsurān ❘   |
| एवमेष क्षयं दैत्यः क्षेण रक्तो गमिष्यति ‖55‖   | evameśha kśhayaṃ daityaḥ kśheṇa rakto gamiśhyati ‖55‖   |
|  |  |
| भक्ष्य माणा स्त्वया चोग्रा न चोत्पत्स्यन्ति चापरे ❘   | bhakśhya māṇā stvayā cogrā na cotpatsyanti cāpare ❘   |
| इत्युक्त्वा तां ततो देवी शूलेनाभिजघान तम् ‖56‖   | ityuktvā tāṃ tato devī śūlenābhijaghāna tam ‖56‖   |
|  |  |
| मुखेन काली जगृहे रक्तबीजस्य शोणितम् ❘   | mukhena kāḻī jagṛhe raktabījasya śoṇitam ❘   |
| ततोऽसावाजघानाथ गदया तत्र चण्डिकां ‖57‖   | tatoasāvājaghānātha gadayā tatra caṇḍikāṃ ‖57‖   |
|  |  |
| न चास्या वेदनां चक्रे गदापातोऽल्पिकामपि ❘   | na cāsyā vedanāṃ cakre gadāpātoalpikāmapi ❘   |
| तस्याहतस्य देहात्तु बहु सुस्राव शोणितम् ‖58‖   | tasyāhatasya dehāttu bahu susrāva śoṇitam ‖58‖   |
|  |  |
| यतस्ततस्तद्वक्त्रेण चामुण्डा सम्प्रतीच्छति ❘   | yatastatastadvaktreṇa cāmuṇḍā sampratīcChati ❘   |
| मुखे समुद्गता येऽस्या रक्तपातान्महासुराः ‖59‖   | mukhe samudgatā yeasyā raktapātānmahāsurāḥ ‖59‖   |
|  |  |
| तांश्चखादाथ चामुण्डा पपौ तस्य च शोणितम् ‖60‖   | tāṃścakhādātha cāmuṇḍā papau tasya ca śoṇitam ‖60‖   |
|  |  |
| देवी शूलेन वज्रेण बाणैरसिभिर् ऋष्टिभिः ❘   | devī śūlena vajreṇa bāṇairasibhir ṛśhṭibhiḥ ❘   |
| जघान रक्तबीजं तं चामुण्डा पीत शोणितम् ‖61‖   | jaghāna raktabījaṃ taṃ cāmuṇḍā pīta śoṇitam ‖61‖   |
|  |  |
| स पपात महीपृष्ठे शस्त्रसङ्घसमाहतः ❘   | sa papāta mahīpṛśhṭhe śastrasaṅghasamāhataḥ ❘   |
| नीरक्तश्च महीपाल रक्तबीजो महासुरः ‖62‖   | nīraktaśca mahīpāla raktabījo mahāsuraḥ ‖62‖   |
|  |  |
| ततस्ते हर्ष मतुलं अवापुस्त्रिदशा नृप ❘   | tataste harśha matulaṃ avāpustridaśā nṛpa ❘   |
| तेषां मातृगणो जातो ननर्तासृंङ्गमदोद्धतः ‖63‖   | teśhāṃ mātṛgaṇo jāto nanartāsṛṃṅgamadoddhataḥ ‖63‖   |
|  |  |
| ‖ स्वस्ति श्री मार्कण्डेय पुराणे सावर्निके मन्वन्तरे देवि महत्म्ये रक्तबीजवधोनाम अष्टमोध्याय समाप्तं ‖   | ‖ svasti śrī mārkaṇḍeya purāṇe sāvarnike manvantare devi mahatmye raktabījavadhonāma aśhṭamodhyāya samāptaṃ ‖   |
|  |  |
|  **आहुति   |  **āhuti   |
| ** ॐ जयन्ती साङ्गायै सशक्तिकायै सपरिवारायै सवाहनायै रक्ताक्ष्यै अष्टमातृ सहितायै महाहुतिं समर्पयामि नमः स्वाहा ‖   | ** oṃ jayantī sāṅgāyai saśaktikāyai saparivārāyai savāhanāyai raktākśhyai aśhṭamātṛ sahitāyai mahāhutiṃ samarpayāmi namaḥ svāhā ‖   |
|  |  |
