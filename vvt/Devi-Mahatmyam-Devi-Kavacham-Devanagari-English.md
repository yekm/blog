# Devi Mahatmyam Devi Kavacham

| Devanagari | English |
| ------ | ------ |
|  |  |
| देवी महात्म्यम् देवि कवचम्   | devī mahātmyam devi kavacham   |
|  |  |
| ॐ नमश्चण्डिकायै   | oṃ namaśchaṇḍikāyai   |
|  |  |
|  **न्यासः   |  **nyāsaḥ   |
| ** अस्य श्री चण्डी कवचस्य ❘ ब्रह्मा ऋषिः ｜ अनुष्टुप् छन्दः ｜   | ** asya śrī chaṇḍī kavachasya ❘ brahmā ṛśhiḥ ｜ anuśhṭup Chandaḥ ｜   |
| चामुण्डा देवता ❘ अङ्गन्यासोक्त मातरो बीजम् ｜ नवावरणो मन्त्रशक्तिः ｜ दिग्बन्ध देवताः तत्वं ｜ श्री जगदम्बा प्रीत्यर्थे सप्तशती पाठाङ्गत्वेन जपे विनियोगः ‖   | chāmuṇḍā devatā ❘ aṅganyāsokta mātaro bījam ｜ navāvaraṇo mantraśaktiḥ ｜ digbandha devatāḥ tatvaṃ ｜ śrī jagadambā prītyarthe saptaśatī pāṭhāṅgatvena jape viniyogaḥ ‖   |
|  |  |
| ॐ नमश्चण्डिकायै   | oṃ namaśchaṇḍikāyai   |
|  |  |
| मार्कण्डेय उवाच ❘   | mārkaṇḍeya uvāca ❘   |
| ॐ यद्गुह्यं परमं लोके सर्वरक्षाकरं नृणाम् ❘   | oṃ yadguhyaṃ paramaṃ loke sarvarakśhākaraṃ nṛṇām ❘   |
| यन्न कस्यचिदाख्यातं तन्मे ब्रूहि पितामह ‖ 1 ‖   | yanna kasyacidākhyātaṃ tanme brūhi pitāmaha ‖ 1 ‖   |
|  |  |
| ब्रह्मोवाच ❘   | brahmovāca ❘   |
| अस्ति गुह्यतमं विप्र सर्वभूतोपकारकम् ❘   | asti guhyatamaṃ vipra sarvabhūtopakārakam ❘   |
| देव्यास्तु कवचं पुण्यं तच्छृणुष्व महामुने ‖ 2 ‖   | devyāstu kavacaṃ puṇyaṃ tacChṛṇuśhva mahāmune ‖ 2 ‖   |
|  |  |
| प्रथमं शैलपुत्री च द्वितीयं ब्रह्मचारिणी ❘   | prathamaṃ śailaputrī cha dvitīyaṃ brahmacāriṇī ❘   |
| तृतीयं चन्द्रघण्टेति कूष्माण्डेति चतुर्थकम् ‖ 3 ‖   | tṛtīyaṃ candraghaṇṭeti kūśhmāṇḍeti caturthakam ‖ 3 ‖   |
|  |  |
| पञ्चमं स्कन्दमातेति षष्ठं कात्यायनीति च ❘   | pañcamaṃ skandamāteti śhaśhṭhaṃ kātyāyanīti cha ❘   |
| सप्तमं कालरात्रीति महागौरीति चाष्टमम् ‖ 4 ‖   | saptamaṃ kālarātrīti mahāgaurīti cāśhṭamam ‖ 4 ‖   |
|  |  |
| नवमं सिद्धिदात्री च नवदुर्गाः प्रकीर्तिताः ❘   | navamaṃ siddhidātrī ca navadurgāḥ prakīrtitāḥ ❘   |
| उक्तान्येतानि नामानि ब्रह्मणैव महात्मना ‖ 5 ‖   | uktānyetāni nāmāni brahmaṇaiva mahātmanā ‖ 5 ‖   |
|  |  |
| अग्निना दह्यमानस्तु शत्रुमध्ये गतो रणे ❘   | agninā dahyamānastu śatrumadhye gato raṇe ❘   |
| विषमे दुर्गमे चैव भयार्ताः शरणं गताः ‖ 6 ‖   | viśhame durgame caiva bhayārtāḥ śaraṇaṃ gatāḥ ‖ 6 ‖   |
|  |  |
| न तेषां जायते किञ्चिदशुभं रणसङ्कटे ❘   | na teśhāṃ jāyate kiñcidaśubhaṃ raṇasaṅkaṭe ❘   |
| नापदं तस्य पश्यामि शोकदुःखभयं न हि ‖ 7 ‖   | nāpadaṃ tasya paśyāmi śokaduḥkhabhayaṃ na hi ‖ 7 ‖   |
|  |  |
| यैस्तु भक्त्या स्मृता नूनं तेषां वृद्धिः प्रजायते ❘   | yaistu bhaktyā smṛtā nūnaṃ teśhāṃ vṛddhiḥ prajāyate ❘   |
| ये त्वां स्मरन्ति देवेशि रक्षसे तान्नसंशयः ‖ 8 ‖   | ye tvāṃ smaranti deveśi rakśhase tānnasaṃśayaḥ ‖ 8 ‖   |
|  |  |
| प्रेतसंस्था तु चामुण्डा वाराही महिषासना ❘   | pretasaṃsthā tu cāmuṇḍā vārāhī mahiśhāsanā ❘   |
| ऐन्द्री गजसमारूढा वैष्णवी गरुडासना ‖ 9 ‖   | aindrī gajasamārūḍhā vaiśhṇavī garuḍāsanā ‖ 9 ‖   |
|  |  |
| माहेश्वरी वृषारूढा कौमारी शिखिवाहना ❘   | māheśvarī vṛśhārūḍhā kaumārī śikhivāhanā ❘   |
| लक्ष्मीः पद्मासना देवी पद्महस्ता हरिप्रिया ‖ 10 ‖   | lakśhmīḥ padmāsanā devī padmahastā haripriyā ‖ 10 ‖   |
|  |  |
| श्वेतरूपधरा देवी ईश्वरी वृषवाहना ❘   | śvetarūpadharā devī īśvarī vṛśhavāhanā ❘   |
| ब्राह्मी हंससमारूढा सर्वाभरणभूषिता ‖ 11 ‖   | brāhmī haṃsasamārūḍhā sarvābharaṇabhūśhitā ‖ 11 ‖   |
|  |  |
| इत्येता मातरः सर्वाः सर्वयोगसमन्विताः ❘   | ityetā mātaraḥ sarvāḥ sarvayogasamanvitāḥ ❘   |
| नानाभरणाशोभाढ्या नानारत्नोपशोभिताः ‖ 12 ‖   | nānābharaṇāśobhāḍhyā nānāratnopaśobhitāḥ ‖ 12 ‖   |
|  |  |
| दृश्यन्ते रथमारूढा देव्यः क्रोधसमाकुलाः ❘   | dṛśyante rathamārūḍhā devyaḥ krodhasamākulāḥ ❘   |
| शङ्खं चक्रं गदां शक्तिं हलं च मुसलायुधम् ‖ 13 ‖   | śaṅkhaṃ cakraṃ gadāṃ śaktiṃ halaṃ ca musalāyudham ‖ 13 ‖   |
|  |  |
| खेटकं तोमरं चैव परशुं पाशमेव च ❘   | kheṭakaṃ tomaraṃ caiva paraśuṃ pāśameva ca ❘   |
| कुन्तायुधं त्रिशूलं च शार्ङ्गमायुधमुत्तमम् ‖ 14 ‖   | kuntāyudhaṃ triśūlaṃ ca śārṅgamāyudhamuttamam ‖ 14 ‖   |
|  |  |
| दैत्यानां देहनाशाय भक्तानामभयाय च ❘   | daityānāṃ dehanāśāya bhaktānāmabhayāya ca ❘   |
| धारयन्त्यायुधानीत्थं देवानां च हिताय वै ‖ 15 ‖   | dhārayantyāyudhānītthaṃ devānāṃ ca hitāya vai ‖ 15 ‖   |
|  |  |
| नमस्तेऽस्तु महारौद्रे महाघोरपराक्रमे ❘   | namasteastu mahāraudre mahāghoraparākrame ❘   |
| महाबले महोत्साहे महाभयविनाशिनि ‖ 16 ‖   | mahābale mahotsāhe mahābhayavināśini ‖ 16 ‖   |
|  |  |
| त्राहि मां देवि दुष्प्रेक्ष्ये शत्रूणां भयवर्धिनि ❘   | trāhi māṃ devi duśhprekśhye śatrūṇāṃ bhayavardhini ❘   |
| प्राच्यां रक्षतु मामैन्द्री आग्नेय्यामग्निदेवता ‖ 17 ‖   | prācyāṃ rakśhatu māmaindrī āgneyyāmagnidevatā ‖ 17 ‖   |
|  |  |
| दक्षिणेऽवतु वाराही नैरृत्यां खड्गधारिणी ❘   | dakśhiṇeavatu vārāhī nairṛtyāṃ khaḍgadhāriṇī ❘   |
| प्रतीच्यां वारुणी रक्षेद्वायव्यां मृगवाहिनी ‖ 18 ‖   | pratīcyāṃ vāruṇī rakśhedvāyavyāṃ mṛgavāhinī ‖ 18 ‖   |
|  |  |
| उदीच्यां पातु कौमारी ऐशान्यां शूलधारिणी ❘   | udīcyāṃ pātu kaumārī aiśānyāṃ śūladhāriṇī ❘   |
| ऊर्ध्वं ब्रह्माणी मे रक्षेदधस्ताद्वैष्णवी तथा ‖ 19 ‖   | ūrdhvaṃ brahmāṇī me rakśhedadhastādvaiśhṇavī tathā ‖ 19 ‖   |
|  |  |
| एवं दश दिशो रक्षेच्चामुण्डा शववाहना ❘   | evaṃ daśa diśo rakśheccāmuṇḍā śavavāhanā ❘   |
| जया मे चाग्रतः पातु विजया पातु पृष्ठतः ‖ 20 ‖   | jayā me chāgrataḥ pātu vijayā pātu pṛśhṭhataḥ ‖ 20 ‖   |
|  |  |
| अजिता वामपार्श्वे तु दक्षिणे चापराजिता ❘   | ajitā vāmapārśve tu dakśhiṇe cāparājitā ❘   |
| शिखामुद्योतिनी रक्षेदुमा मूर्ध्नि व्यवस्थिता ‖ 21 ‖   | śikhāmudyotinī rakśhedumā mūrdhni vyavasthitā ‖ 21 ‖   |
|  |  |
| मालाधरी ललाटे च भ्रुवौ रक्षेद्यशस्विनी ❘   | mālādharī lalāṭe ca bhruvau rakśhedyaśasvinī ❘   |
| त्रिनेत्रा च भ्रुवोर्मध्ये यमघण्टा च नासिके ‖ 22 ‖   | trinetrā cha bhruvormadhye yamaghaṇṭā cha nāsike ‖ 22 ‖   |
|  |  |
| शङ्खिनी चक्षुषोर्मध्ये श्रोत्रयोर्द्वारवासिनी ❘   | śaṅkhinī cakśhuśhormadhye śrotrayordvāravāsinī ❘   |
| कपोलौ कालिका रक्षेत्कर्णमूले तु शाङ्करी ‖ 23 ‖   | kapolau kālikā rakśhetkarṇamūle tu śāṅkarī ‖ 23 ‖   |
|  |  |
| नासिकायां सुगन्धा च उत्तरोष्ठे च चर्चिका ❘   | nāsikāyāṃ sugandhā ca uttarośhṭhe ca carcikā ❘   |
| अधरे चामृतकला जिह्वायां च सरस्वती ‖ 24 ‖   | adhare cāmṛtakalā jihvāyāṃ ca sarasvatī ‖ 24 ‖   |
|  |  |
| दन्तान् रक्षतु कौमारी कण्ठदेशे तु चण्डिका ❘   | dantān rakśhatu kaumārī kaṇṭhadeśe tu caṇḍikā ❘   |
| घण्टिकां चित्रघण्टा च महामाया च तालुके ‖ 25 ‖   | ghaṇṭikāṃ citraghaṇṭā ca mahāmāyā ca tāluke ‖ 25 ‖   |
|  |  |
| कामाक्षी चिबुकं रक्षेद्वाचं मे सर्वमङ्गला ❘   | kāmākśhī cibukaṃ rakśhedvācaṃ me sarvamaṅgaḻā ❘   |
| ग्रीवायां भद्रकाली च पृष्ठवंशे धनुर्धरी ‖ 26 ‖   | grīvāyāṃ bhadrakāḻī ca pṛśhṭhavaṃśe dhanurdharī ‖ 26 ‖   |
|  |  |
| नीलग्रीवा बहिः कण्ठे नलिकां नलकूबरी ❘   | nīlagrīvā bahiḥ kaṇṭhe nalikāṃ nalakūbarī ❘   |
| स्कन्धयोः खड्गिनी रक्षेद्बाहू मे वज्रधारिणी ‖ 27 ‖   | skandhayoḥ khaḍginī rakśhedbāhū me vajradhāriṇī ‖ 27 ‖   |
|  |  |
| हस्तयोर्दण्डिनी रक्षेदम्बिका चाङ्गुलीषु च ❘   | hastayordaṇḍinī rakśhedambikā cāṅgulīśhu ca ❘   |
| नखाञ्छूलेश्वरी रक्षेत्कुक्षौ रक्षेत्कुलेश्वरी ‖ 28 ‖   | nakhāñChūleśvarī rakśhetkukśhau rakśhetkuleśvarī ‖ 28 ‖   |
|  |  |
| स्तनौ रक्षेन्महादेवी मनःशोकविनाशिनी ❘   | stanau rakśhenmahādevī manaḥśokavināśinī ❘   |
| हृदये ललिता देवी उदरे शूलधारिणी ‖ 29 ‖   | hṛdaye lalitā devī udare śūladhāriṇī ‖ 29 ‖   |
|  |  |
| नाभौ च कामिनी रक्षेद्गुह्यं गुह्येश्वरी तथा ❘   | nābhau ca kāminī rakśhedguhyaṃ guhyeśvarī tathā ❘   |
| पूतना कामिका मेढ्रं गुदे महिषवाहिनी ‖ 30 ‖   | pūtanā kāmikā meḍhraṃ gude mahiśhavāhinī ‖ 30 ‖   |
|  |  |
| कट्यां भगवती रक्षेज्जानुनी विन्ध्यवासिनी ❘   | kaṭyāṃ bhagavatī rakśhejjānunī vindhyavāsinī ❘   |
| जङ्घे महाबला रक्षेत्सर्वकामप्रदायिनी ‖ 31 ‖   | jaṅghe mahābalā rakśhetsarvakāmapradāyinī ‖ 31 ‖   |
|  |  |
| गुल्फयोर्नारसिंही च पादपृष्ठे तु तैजसी ❘   | gulphayornārasiṃhī ca pādapṛśhṭhe tu taijasī ❘   |
| पादाङ्गुलीषु श्री रक्षेत्पादाधस्तलवासिनी ‖ 32 ‖   | pādāṅgulīśhu śrī rakśhetpādādhastalavāsinī ‖ 32 ‖   |
|  |  |
| नखान् दंष्ट्रकराली च केशांश्चैवोर्ध्वकेशिनी ❘   | nakhān daṃśhṭrakarālī ca keśāṃścaivordhvakeśinī ❘   |
| रोमकूपेषु कौबेरी त्वचं वागीश्वरी तथा ‖ 33 ‖   | romakūpeśhu kauberī tvacaṃ vāgīśvarī tathā ‖ 33 ‖   |
|  |  |
| रक्तमज्जावसामांसान्यस्थिमेदांसि पार्वती ❘   | raktamajjāvasāmāṃsānyasthimedāṃsi pārvatī ❘   |
| अन्त्राणि कालरात्रिश्च पित्तं च मुकुटेश्वरी ‖ 34 ‖   | antrāṇi kālarātriśca pittaṃ ca mukuṭeśvarī ‖ 34 ‖   |
|  |  |
| पद्मावती पद्मकोशे कफे चूडामणिस्तथा ❘   | padmāvatī padmakośe kaphe cūḍāmaṇistathā ❘   |
| ज्वालामुखी नखज्वालामभेद्या सर्वसन्धिषु ‖ 35 ‖   | jvālāmukhī nakhajvālāmabhedyā sarvasandhiśhu ‖ 35 ‖   |
|  |  |
| शुक्रं ब्रह्माणि! मे रक्षेच्छायां छत्रेश्वरी तथा ❘   | śukraṃ brahmāṇi! me rakśhecChāyāṃ Chatreśvarī tathā ❘   |
| अहङ्कारं मनो बुद्धिं रक्षेन्मे धर्मधारिणी ‖ 36 ‖   | ahaṅkāraṃ mano buddhiṃ rakśhenme dharmadhāriṇī ‖ 36 ‖   |
|  |  |
| प्राणापानौ तथा व्यानमुदानं च समानकम् ❘   | prāṇāpānau tathā vyānamudānaṃ ca samānakam ❘   |
| वज्रहस्ता च मे रक्षेत्प्राणं कल्याणशोभना ‖ 37 ‖   | vajrahastā ca me rakśhetprāṇaṃ kalyāṇaśobhanā ‖ 37 ‖   |
|  |  |
| रसे रूपे च गन्धे च शब्दे स्पर्शे च योगिनी ❘   | rase rūpe ca gandhe ca śabde sparśe ca yoginī ❘   |
| सत्त्वं रजस्तमश्चैव रक्षेन्नारायणी सदा ‖ 38 ‖   | sattvaṃ rajastamaścaiva rakśhennārāyaṇī sadā ‖ 38 ‖   |
|  |  |
| आयू रक्षतु वाराही धर्मं रक्षतु वैष्णवी ❘   | āyū rakśhatu vārāhī dharmaṃ rakśhatu vaiśhṇavī ❘   |
| यशः कीर्तिं च लक्ष्मीं च धनं विद्यां च चक्रिणी ‖ 39 ‖   | yaśaḥ kīrtiṃ ca lakśhmīṃ ca dhanaṃ vidyāṃ cha chakriṇī ‖ 39 ‖   |
|  |  |
| गोत्रमिन्द्राणि! मे रक्षेत्पशून्मे रक्ष चण्डिके ❘   | gotramindrāṇi! me rakśhetpaśūnme rakśha caṇḍike ❘   |
| पुत्रान् रक्षेन्महालक्ष्मीर्भार्यां रक्षतु भैरवी ‖ 40 ‖   | putrān rakśhenmahālakśhmīrbhāryāṃ rakśhatu bhairavī ‖ 40 ‖   |
|  |  |
| पन्थानं सुपथा रक्षेन्मार्गं क्षेमकरी तथा ❘   | panthānaṃ supathā rakśhenmārgaṃ kśhemakarī tathā ❘   |
| राजद्वारे महालक्ष्मीर्विजया सर्वतः स्थिता ‖ 41 ‖   | rājadvāre mahālakśhmīrvijayā sarvataḥ sthitā ‖ 41 ‖   |
|  |  |
| रक्षाहीनं तु यत्-स्थानं वर्जितं कवचेन तु ❘   | rakśhāhīnaṃ tu yat-sthānaṃ varjitaṃ kavacena tu ❘   |
| तत्सर्वं रक्ष मे देवि! जयन्ती पापनाशिनी ‖ 42 ‖   | tatsarvaṃ rakśha me devi! jayantī pāpanāśinī ‖ 42 ‖   |
|  |  |
| पदमेकं न गच्छेत्तु यदीच्छेच्छुभमात्मनः ❘   | padamekaṃ na gacChettu yadīcChecChubhamātmanaḥ ❘   |
| कवचेनावृतो नित्यं यत्र यत्रैव गच्छति ‖ 43 ‖   | kavacenāvṛto nityaṃ yatra yatraiva gacChati ‖ 43 ‖   |
|  |  |
| तत्र तत्रार्थलाभश्च विजयः सार्वकामिकः ❘   | tatra tatrārthalābhaśca vijayaḥ sārvakāmikaḥ ❘   |
| यं यं चिन्तयते कामं तं तं प्राप्नोति निश्चितम् ‖ 44 ‖   | yaṃ yaṃ cintayate kāmaṃ taṃ taṃ prāpnoti niścitam ‖ 44 ‖   |
|  |  |
| परमैश्वर्यमतुलं प्राप्स्यते भूतले पुमान् ❘   | paramaiśvaryamatulaṃ prāpsyate bhūtale pumān ❘   |
| निर्भयो जायते मर्त्यः सङ्ग्रामेष्वपराजितः ‖ 45 ‖   | nirbhayo jāyate martyaḥ saṅgrāmeśhvaparājitaḥ ‖ 45 ‖   |
|  |  |
| त्रैलोक्ये तु भवेत्पूज्यः कवचेनावृतः पुमान् ❘   | trailokye tu bhavetpūjyaḥ kavacenāvṛtaḥ pumān ❘   |
| इदं तु देव्याः कवचं देवानामपि दुर्लभम् ‖ 46 ‖   | idaṃ tu devyāḥ kavacaṃ devānāmapi durlabham ‖ 46 ‖   |
|  |  |
| यः पठेत्प्रयतो नित्यं त्रिसन्ध्यं श्रद्धयान्वितः ❘   | yaḥ paṭhetprayato nityaṃ trisandhyaṃ śraddhayānvitaḥ ❘   |
| दैवीकला भवेत्तस्य त्रैलोक्येष्वपराजितः ❘ 47 ‖   | daivīkalā bhavettasya trailokyeśhvaparājitaḥ ❘ 47 ‖   |
|  |  |
| जीवेद्वर्षशतं साग्रमपमृत्युविवर्जितः ❘   | jīvedvarśhaśataṃ sāgramapamṛtyuvivarjitaḥ ❘   |
| नश्यन्ति व्याधयः सर्वे लूताविस्फोटकादयः ‖ 48 ‖   | naśyanti vyādhayaḥ sarve lūtāvisphoṭakādayaḥ ‖ 48 ‖   |
|  |  |
| स्थावरं जङ्गमं चैव कृत्रिमं चैव यद्विषम् ❘   | sthāvaraṃ jaṅgamaṃ caiva kṛtrimaṃ caiva yadviśham ❘   |
| अभिचाराणि सर्वाणि मन्त्रयन्त्राणि भूतले ‖ 49 ‖   | abhicārāṇi sarvāṇi mantrayantrāṇi bhūtale ‖ 49 ‖   |
|  |  |
| भूचराः खेचराश्चैव जुलजाश्चोपदेशिकाः ❘   | bhūcarāḥ khecarāścaiva julajāścopadeśikāḥ ❘   |
| सहजा कुलजा माला डाकिनी शाकिनी तथा ‖ 50 ‖   | sahajā kulajā mālā ḍākinī śākinī tathā ‖ 50 ‖   |
|  |  |
| अन्तरिक्षचरा घोरा डाकिन्यश्च महाबलाः ❘   | antarikśhacarā ghorā ḍākinyaśca mahābalāḥ ❘   |
| ग्रहभूतपिशाचाश्च यक्षगन्धर्वराक्षसाः ‖ 51 ‖   | grahabhūtapiśācāśca yakśhagandharvarākśhasāḥ ‖ 51 ‖   |
|  |  |
| ब्रह्मराक्षसवेतालाः कूष्माण्डा भैरवादयः ❘   | brahmarākśhasavetālāḥ kūśhmāṇḍā bhairavādayaḥ ❘   |
| नश्यन्ति दर्शनात्तस्य कवचे हृदि संस्थिते ‖ 52 ‖   | naśyanti darśanāttasya kavace hṛdi saṃsthite ‖ 52 ‖   |
|  |  |
| मानोन्नतिर्भवेद्राज्ञस्तेजोवृद्धिकरं परं ❘   | mānonnatirbhavedrāGYastejovṛddhikaraṃ paraṃ ❘   |
| यशसा वर्धते सोऽपि कीर्तिमण्डितभूतले ‖ 53 ‖   | yaśasā vardhate soapi kīrtimaṇḍitabhūtale ‖ 53 ‖   |
|  |  |
| जपेत्सप्तशतीं चण्डीं कृत्वा तु कवचं पुरा ❘   | japetsaptaśatīṃ caṇḍīṃ kṛtvā tu kavacaṃ purā ❘   |
| यावद्भूमण्डलं धत्ते सशैलवनकाननम् ‖ 54 ‖   | yāvadbhūmaṇḍalaṃ dhatte saśailavanakānanam ‖ 54 ‖   |
|  |  |
| तावत्तिष्ठति मेदिन्यां सन्ततिः पुत्रपौत्रिकी ❘   | tāvattiśhṭhati medinyāṃ santatiḥ putrapautrikī ❘   |
| देहान्ते परमं स्थानं यत्सुरैरपि दुर्लभम् ‖ 55 ‖   | dehānte paramaṃ sthānaṃ yatsurairapi durlabham ‖ 55 ‖   |
|  |  |
| प्राप्नोति पुरुषो नित्यं महामायाप्रसादतः ❘   | prāpnoti puruśho nityaṃ mahāmāyāprasādataḥ ❘   |
| लभते परमं रूपं शिवेन सह मोदते ‖ 56 ‖   | labhate paramaṃ rūpaṃ śivena saha modate ‖ 56 ‖   |
|  |  |
| ‖ इति वाराहपुराणे हरिहरब्रह्म विरचितं देव्याः कवचं सम्पूर्णम् ‖   | ‖ iti vārāhapurāṇe hariharabrahma viracitaṃ devyāḥ kavacaṃ sampūrṇam ‖   |
|  |  |
|  |  |
|  |  |
