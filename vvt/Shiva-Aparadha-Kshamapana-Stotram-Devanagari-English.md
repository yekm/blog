# Shiva Aparadha Kshamapana Stotram

| Devanagari | English |
| ------ | ------ |
|  |  |
| शिवापराध क्षमापण स्तोत्रम्   | śivāparādha kśhamāpaṇa stotram   |
|  |  |
| आदौ कर्मप्रसङ्गात्कलयति कलुषं मातृकुक्षौ स्थितं मां   | ādau karmaprasaṅgātkalayati kaluśhaṃ mātṛkukśhau sthitaṃ māṃ   |
| विण्मूत्रामेध्यमध्ये कथयति नितरां जाठरो जातवेदाः ❘   | viṇmūtrāmedhyamadhye kathayati nitarāṃ jāṭharo jātavedāḥ ❘   |
| यद्यद्वै तत्र दुःखं व्यथयति नितरां शक्यते केन वक्तुं   | yadyadvai tatra duḥkhaṃ vyathayati nitarāṃ śakyate kena vaktuṃ   |
| क्षन्तव्यो मेऽपराधः शिव शिव शिव भो श्री महादेव शम्भो ‖1‖   | kśhantavyo meaparādhaḥ śiva śiva śiva bho śrī mahādeva śambho ‖1‖   |
|  |  |
| बाल्ये दुःखातिरेको मललुलितवपुः स्तन्यपाने पिपासा   | bālye duḥkhātireko malalulitavapuḥ stanyapāne pipāsā   |
| नो शक्तश्चेन्द्रियेभ्यो भवगुणजनिताः जन्तवो मां तुदन्ति ❘   | no śaktaścendriyebhyo bhavaguṇajanitāḥ jantavo māṃ tudanti ❘   |
| नानारोगादिदुःखाद्रुदनपरवशः शङ्करं न स्मरामि   | nānārogādiduḥkhādrudanaparavaśaḥ śaṅkaraṃ na smarāmi   |
| क्षन्तव्यो मेऽपराधः शिव शिव शिव भो श्री महादेव शम्भो ‖2‖   | kśhantavyo meaparādhaḥ śiva śiva śiva bho śrī mahādeva śambho ‖2‖   |
|  |  |
| प्रौढोऽहं यौवनस्थो विषयविषधरैः पञ्चभिर्मर्मसन्धौ   | prauḍhoahaṃ yauvanastho viśhayaviśhadharaiḥ pañcabhirmarmasandhau   |
| दष्टो नष्टोऽविवेकः सुतधनयुवतिस्वादुसौख्ये निषण्णः ❘   | daśhṭo naśhṭoavivekaḥ sutadhanayuvatisvādusaukhye niśhaṇṇaḥ ❘   |
| शैवीचिन्ताविहीनं मम हृदयमहो मानगर्वाधिरूढं   | śaivīcintāvihīnaṃ mama hṛdayamaho mānagarvādhirūḍhaṃ   |
| क्षन्तव्यो मेऽपराधः शिव शिव शिव भो श्री महादेव शम्भो ‖3‖   | kśhantavyo meaparādhaḥ śiva śiva śiva bho śrī mahādeva śambho ‖3‖   |
|  |  |
| वार्धक्ये चेन्द्रियाणां विगतगतिमतिश्चाधिदैवादितापैः   | vārdhakye cendriyāṇāṃ vigatagatimatiścādhidaivāditāpaiḥ   |
| पापै रोगैर्वियोगैस्त्वनवसितवपुः प्रौढहीनं च दीनम् ❘   | pāpai rogairviyogaistvanavasitavapuḥ prauḍhahīnaṃ ca dīnam ❘   |
| मिथ्यामोहाभिलाषैर्भ्रमति मम मनो धूर्जटेर्ध्यानशून्यं   | mithyāmohābhilāśhairbhramati mama mano dhūrjaṭerdhyānaśūnyaṃ   |
| क्षन्तव्यो मेऽपराधः शिव शिव शिव भो श्री महादेव शम्भो ‖4‖   | kśhantavyo meaparādhaḥ śiva śiva śiva bho śrī mahādeva śambho ‖4‖   |
|  |  |
| नो शक्यं स्मार्तकर्म प्रतिपदगहनप्रत्यवायाकुलाख्यं   | no śakyaṃ smārtakarma pratipadagahanapratyavāyākulākhyaṃ   |
| श्रौते वार्ता कथं मे द्विजकुलविहिते ब्रह्ममार्गेऽसुसारे ❘   | śraute vārtā kathaṃ me dvijakulavihite brahmamārgeasusāre ❘   |
| ज्ञातो धर्मो विचारैः श्रवणमननयोः किं निदिध्यासितव्यं   | GYāto dharmo vicāraiḥ śravaṇamananayoḥ kiṃ nididhyāsitavyaṃ   |
| क्षन्तव्यो मेऽपराधः शिव शिव शिव भो श्री महादेव शम्भो ‖5‖   | kśhantavyo meaparādhaḥ śiva śiva śiva bho śrī mahādeva śambho ‖5‖   |
|  |  |
| स्नात्वा प्रत्यूषकाले स्नपनविधिविधौ नाहृतं गाङ्गतोयं   | snātvā pratyūśhakāle snapanavidhividhau nāhṛtaṃ gāṅgatoyaṃ   |
| पूजार्थं वा कदाचिद्बहुतरगहनात्खण्डबिल्वीदलानि ❘   | pūjārthaṃ vā kadācidbahutaragahanātkhaṇḍabilvīdalāni ❘   |
| नानीता पद्ममाला सरसि विकसिता गन्धधूपैः त्वदर्थं   | nānītā padmamālā sarasi vikasitā gandhadhūpaiḥ tvadarthaṃ   |
| क्षन्तव्यो मेऽपराधः शिव शिव शिव भो श्री महादेव शम्भो ‖6‖   | kśhantavyo meaparādhaḥ śiva śiva śiva bho śrī mahādeva śambho ‖6‖   |
|  |  |
| दुग्धैर्मध्वाज्युतैर्दधिसितसहितैः स्नापितं नैव लिङ्गं   | dugdhairmadhvājyutairdadhisitasahitaiḥ snāpitaṃ naiva liṅgaṃ   |
| नो लिप्तं चन्दनाद्यैः कनकविरचितैः पूजितं न प्रसूनैः ❘   | no liptaṃ candanādyaiḥ kanakaviracitaiḥ pūjitaṃ na prasūnaiḥ ❘   |
| धूपैः कर्पूरदीपैर्विविधरसयुतैर्नैव भक्ष्योपहारैः   | dhūpaiḥ karpūradīpairvividharasayutairnaiva bhakśhyopahāraiḥ   |
| क्षन्तव्यो मेऽपराधः शिव शिव शिव भो श्री महादेव शम्भो ‖7‖   | kśhantavyo meaparādhaḥ śiva śiva śiva bho śrī mahādeva śambho ‖7‖   |
|  |  |
| ध्यात्वा चित्ते शिवाख्यं प्रचुरतरधनं नैव दत्तं द्विजेभ्यो   | dhyātvā citte śivākhyaṃ pracurataradhanaṃ naiva dattaṃ dvijebhyo   |
| हव्यं ते लक्षसङ्ख्यैर्हुतवहवदने नार्पितं बीजमन्त्रैः ❘   | havyaṃ te lakśhasaṅkhyairhutavahavadane nārpitaṃ bījamantraiḥ ❘   |
| नो तप्तं गाङ्गातीरे व्रतजननियमैः रुद्रजाप्यैर्न वेदैः   | no taptaṃ gāṅgātīre vratajananiyamaiḥ rudrajāpyairna vedaiḥ   |
| क्षन्तव्यो मेऽपराधः शिव शिव शिव भो श्री महादेव शम्भो ‖8‖   | kśhantavyo meaparādhaḥ śiva śiva śiva bho śrī mahādeva śambho ‖8‖   |
|  |  |
| स्थित्वा स्थाने सरोजे प्रणवमयमरुत्कुम्भके (कुण्डले)सूक्ष्ममार्गे   | sthitvā sthāne saroje praṇavamayamarutkumbhake (kuṇḍale)sūkśhmamārge   |
| शान्ते स्वान्ते प्रलीने प्रकटितविभवे ज्योतिरूपेऽपराख्ये ❘   | śānte svānte pralīne prakaṭitavibhave jyotirūpeaparākhye ❘   |
| लिङ्गज्ञे ब्रह्मवाक्ये सकलतनुगतं शङ्करं न स्मरामि   | liṅgaGYe brahmavākye sakalatanugataṃ śaṅkaraṃ na smarāmi   |
| क्षन्तव्यो मेऽपराधः शिव शिव शिव भो श्री महादेव शम्भो ‖9‖   | kśhantavyo meaparādhaḥ śiva śiva śiva bho śrī mahādeva śambho ‖9‖   |
|  |  |
| नग्नो निःसङ्गशुद्धस्त्रिगुणविरहितो ध्वस्तमोहान्धकारो   | nagno niḥsaṅgaśuddhastriguṇavirahito dhvastamohāndhakāro   |
| नासाग्रे न्यस्तदृष्टिर्विदितभवगुणो नैव दृष्टः कदाचित् ❘   | nāsāgre nyastadṛśhṭirviditabhavaguṇo naiva dṛśhṭaḥ kadācit ❘   |
| उन्मन्याऽवस्थया त्वां विगतकलिमलं शङ्करं न स्मरामि   | unmanyā'vasthayā tvāṃ vigatakalimalaṃ śaṅkaraṃ na smarāmi   |
| क्षन्तव्यो मेऽपराधः शिव शिव शिव भो श्री महादेव शम्भो ‖10‖   | kśhantavyo meaparādhaḥ śiva śiva śiva bho śrī mahādeva śambho ‖10‖   |
|  |  |
| चन्द्रोद्भासितशेखरे स्मरहरे गङ्गाधरे शङ्करे   | candrodbhāsitaśekhare smarahare gaṅgādhare śaṅkare   |
| सर्पैर्भूषितकण्ठकर्णयुगले (विवरे)नेत्रोत्थवैश्वानरे ❘   | sarpairbhūśhitakaṇṭhakarṇayugale (vivare)netrotthavaiśvānare ❘   |
| दन्तित्वक्कृतसुन्दराम्बरधरे त्रैलोक्यसारे हरे   | dantitvakkṛtasundarāmbaradhare trailokyasāre hare   |
| मोक्षार्थं कुरु चित्तवृत्तिमचलामन्यैस्तु किं कर्मभिः ‖11‖   | mokśhārthaṃ kuru cittavṛttimacalāmanyaistu kiṃ karmabhiḥ ‖11‖   |
|  |  |
| किं वाऽनेन धनेन वाजिकरिभिः प्राप्तेन राज्येन किं   | kiṃ vā'nena dhanena vājikaribhiḥ prāptena rājyena kiṃ   |
| किं वा पुत्रकलत्रमित्रपशुभिर्देहेन गेहेन किम् ❘   | kiṃ vā putrakalatramitrapaśubhirdehena gehena kim ❘   |
| ज्ञात्वैतत्क्षणभङ्गुरं सपदि रे त्याज्यं मनो दूरतः   | GYātvaitatkśhaṇabhaṅguraṃ sapadi re tyājyaṃ mano dūrataḥ   |
| स्वात्मार्थं गुरुवाक्यतो भज मन श्रीपार्वतीवल्लभम् ‖12‖   | svātmārthaṃ guruvākyato bhaja mana śrīpārvatīvallabham ‖12‖   |
|  |  |
| आयुर्नश्यति पश्यतां प्रतिदिनं याति क्षयं यौवनं   | āyurnaśyati paśyatāṃ pratidinaṃ yāti kśhayaṃ yauvanaṃ   |
| प्रत्यायान्ति गताः पुनर्न दिवसाः कालो जगद्भक्षकः ❘   | pratyāyānti gatāḥ punarna divasāḥ kālo jagadbhakśhakaḥ ❘   |
| लक्ष्मीस्तोयतरङ्गभङ्गचपला विद्युच्चलं जीवितं   | lakśhmīstoyataraṅgabhaṅgacapalā vidyuccalaṃ jīvitaṃ   |
| तस्मात्त्वां (मां)शरणागतं शरणद त्वं रक्ष रक्षाधुना ‖13‖   | tasmāttvāṃ (māṃ)śaraṇāgataṃ śaraṇada tvaṃ rakśha rakśhādhunā ‖13‖   |
|  |  |
| वन्दे देवमुमापतिं सुरगुरुं वन्दे जगत्कारणं   | vande devamumāpatiṃ suraguruṃ vande jagatkāraṇaṃ   |
| वन्दे पन्नगभूषणं मृगधरं वन्दे पशूनां पतिम् ❘   | vande pannagabhūśhaṇaṃ mṛgadharaṃ vande paśūnāṃ patim ❘   |
| वन्दे सूर्यशशाङ्कवह्निनयनं वन्दे मुकुन्दप्रियं   | vande sūryaśaśāṅkavahninayanaṃ vande mukundapriyaṃ   |
| वन्दे भक्तजनाश्रयं च वरदं वन्दे शिवं शङ्करम् ‖14‖   | vande bhaktajanāśrayaṃ ca varadaṃ vande śivaṃ śaṅkaram ‖14‖   |
|  |  |
| गात्रं भस्मसितं च हसितं हस्ते कपालं सितं   | gātraṃ bhasmasitaṃ ca hasitaṃ haste kapālaṃ sitaṃ   |
| खट्वाङ्गं च सितं सितश्च वृषभः कर्णे सिते कुण्डले ❘   | khaṭvāṅgaṃ ca sitaṃ sitaśca vṛśhabhaḥ karṇe site kuṇḍale ❘   |
| गङ्गाफेनसिता जटा पशुपतेश्चन्द्रः सितो मूर्धनि   | gaṅgāphenasitā jaṭā paśupateścandraḥ sito mūrdhani   |
| सोऽयं सर्वसितो ददातु विभवं पापक्षयं सर्वदा ‖15‖   | soayaṃ sarvasito dadātu vibhavaṃ pāpakśhayaṃ sarvadā ‖15‖   |
|  |  |
| करचरणकृतं वाक्कायजं कर्मजं वा   | karacaraṇakṛtaṃ vākkāyajaṃ karmajaṃ vā   |
| श्रवणनयनजं वा मानसं वाऽपराधम् ❘   | śravaṇanayanajaṃ vā mānasaṃ vā'parādham ❘   |
| विहितमविहितं वा सर्वमेतत्क्ष्मस्व   | vihitamavihitaṃ vā sarvametatkśhmasva   |
| शिव शिव करुणाब्धे श्री महादेव शम्भो ‖16‖   | śiva śiva karuṇābdhe śrī mahādeva śambho ‖16‖   |
|  |  |
| ‖इति श्रीमद् शङ्कराचार्यकृत शिवापराधक्षमापण स्तोत्रं सम्पूर्णम् ‖   | ‖iti śrīmad śaṅkarācāryakṛta śivāparādhakśhamāpaṇa stotraṃ sampūrṇam ‖   |
|  |  |
