# Devi Mahatmyam Durga Saptasati Chapter 12

| Devanagari | English |
| ------ | ------ |
|  |  |
| देवी महात्म्यम् दुर्गा सप्तशति द्वादशोऽध्यायः   | devī mahātmyam durgā saptaśati dvādaśoadhyāyaḥ   |
|  |  |
| फलश्रुतिर्नाम द्वादशोऽध्यायः ‖   | phalaśrutirnāma dvādaśoadhyāyaḥ ‖   |
|  |  |
|  **ध्यानं   |  **dhyānaṃ   |
| ** विध्युद्धाम समप्रभां मृगपति स्कन्ध स्थितां भीषणां❘   | ** vidhyuddhāma samaprabhāṃ mṛgapati skandha sthitāṃ bhīśhaṇāṃ❘   |
| कन्याभिः करवाल खेट विलसद्दस्ताभि रासेवितां   | kanyābhiḥ karavāla kheṭa vilasaddastābhi rāsevitāṃ   |
| हस्तैश्चक्र गधासि खेट विशिखां गुणं तर्जनीं   | hastaiśchakra gadhāsi kheṭa viśikhāṃ guṇaṃ tarjanīṃ   |
| विभ्राण मनलात्मिकां शिशिधरां दुर्गां त्रिनेत्रां भजे   | vibhrāṇa manalātmikāṃ śiśidharāṃ durgāṃ trinetrāṃ bhaje   |
|  |  |
| देव्युवाच‖1‖   | devyuvāca‖1‖   |
|  |  |
| एभिः स्तवैश्च मा नित्यं स्तोष्यते यः समाहितः❘   | ebhiḥ stavaiśca mā nityaṃ stośhyate yaḥ samāhitaḥ❘   |
| तस्याहं सकलां बाधां नाशयिष्याम्य संशयम् ‖2‖   | tasyāhaṃ sakalāṃ bādhāṃ nāśayiśhyāmya saṃśayam ‖2‖   |
|  |  |
| मधुकैटभनाशं च महिषासुरघातनम्❘   | madhukaiṭabhanāśaṃ ca mahiśhāsuraghātanam❘   |
| कीर्तियिष्यन्ति ये त द्वद्वधं शुम्भनिशुम्भयोः ‖3‖   | kīrtiyiśhyanti ye ta dvadvadhaṃ śumbhaniśumbhayoḥ ‖3‖   |
|  |  |
| अष्टम्यां च चतुर्धश्यां नवम्यां चैकचेतसः❘   | aśhṭamyāṃ ca caturdhaśyāṃ navamyāṃ caikacetasaḥ❘   |
| श्रोष्यन्ति चैव ये भक्त्या मम माहात्म्यमुत्तमम् ‖4‖   | śrośhyanti caiva ye bhaktyā mama māhātmyamuttamam ‖4‖   |
|  |  |
| न तेषां दुष्कृतं किञ्चिद् दुष्कृतोत्था न चापदः❘   | na teśhāṃ duśhkṛtaṃ kiñcid duśhkṛtotthā na cāpadaḥ❘   |
| भविष्यति न दारिद्र्यं न चै वेष्टवियोजनम् ‖5‖   | bhaviśhyati na dāridryaṃ na cai veśhṭaviyojanam ‖5‖   |
|  |  |
| शत्रुभ्यो न भयं तस्य दस्युतो वा न राजतः❘   | śatrubhyo na bhayaṃ tasya dasyuto vā na rājataḥ❘   |
| न शस्त्रानलतो यौघात् कदाचित् सम्भविष्यति ‖6‖   | na śastrānalato yaughāt kadācit sambhaviśhyati ‖6‖   |
|  |  |
| तस्मान्ममैतन्माहत्म्यं पठितव्यं समाहितैः❘   | tasmānmamaitanmāhatmyaṃ paṭhitavyaṃ samāhitaiḥ❘   |
| श्रोतव्यं च सदा भक्त्या परं स्वस्त्ययनं हि तत् ‖7‖   | śrotavyaṃ ca sadā bhaktyā paraṃ svastyayanaṃ hi tat ‖7‖   |
|  |  |
| उप सर्गान शेषांस्तु महामारी समुद्भवान्❘   | upa sargāna śeśhāṃstu mahāmārī samudbhavān❘   |
| तथा त्रिविध मुत्पातं माहात्म्यं शमयेन्मम ‖8‖   | tathā trividha mutpātaṃ māhātmyaṃ śamayenmama ‖8‖   |
|  |  |
| यत्रैत त्पठ्यते सम्यङ्नित्यमायतने मम❘   | yatraita tpaṭhyate samyaṅnityamāyatane mama❘   |
| सदा न तद्विमोक्ष्यामि सान्निध्यं तत्र मेस्थितम् ‖9‖   | sadā na tadvimokśhyāmi sānnidhyaṃ tatra mesthitam ‖9‖   |
|  |  |
| बलि प्रदाने पूजायामग्नि कार्ये महोत्सवे❘   | bali pradāne pūjāyāmagni kārye mahotsave❘   |
| सर्वं ममैतन्माहात्म्यं उच्चार्यं श्राव्यमेवच ‖10‖   | sarvaṃ mamaitanmāhātmyaṃ uccāryaṃ śrāvyamevaca ‖10‖   |
|  |  |
| जानताजानता वापि बलि पूजां तथा कृताम्❘   | jānatājānatā vāpi bali pūjāṃ tathā kṛtām❘   |
| प्रतीक्षिष्याम्यहं प्रीत्या वह्नि होमं तथा कृतम् ‖11‖   | pratīkśhiśhyāmyahaṃ prītyā vahni homaṃ tathā kṛtam ‖11‖   |
|  |  |
| शरत्काले महापूजा क्रियते याच वार्षिकी❘   | śaratkāle mahāpūjā kriyate yāca vārśhikī❘   |
| तस्यां ममैतन्माहात्म्यं श्रुत्वा भक्तिसमन्वितः ‖12‖   | tasyāṃ mamaitanmāhātmyaṃ śrutvā bhaktisamanvitaḥ ‖12‖   |
|  |  |
| सर्वबाधाविनिर्मुक्तो धनधान्यसमन्वितः❘   | sarvabādhāvinirmukto dhanadhānyasamanvitaḥ❘   |
| मनुष्यो मत्प्रसादेन भविष्यति न संशयः‖13‖   | manuśhyo matprasādena bhaviśhyati na saṃśayaḥ‖13‖   |
|  |  |
| श्रुत्वा ममैतन्माहात्म्यं तथा चोत्पत्तयः शुभाः❘   | śrutvā mamaitanmāhātmyaṃ tathā cotpattayaḥ śubhāḥ❘   |
| पराक्रमं च युद्धेषु जायते निर्भयः पुमान्‖14‖   | parākramaṃ ca yuddheśhu jāyate nirbhayaḥ pumān‖14‖   |
|  |  |
| रिपवः सङ्क्षयं यान्ति कल्याणां चोपपध्यते❘   | ripavaḥ saṅkśhayaṃ yānti kaḻyāṇāṃ copapadhyate❘   |
| नन्दते च कुलं पुंसां महात्म्यं ममशृण्वताम्‖15‖   | nandate ca kulaṃ puṃsāṃ mahātmyaṃ mamaśṛṇvatām‖15‖   |
|  |  |
| शान्तिकर्माणि सर्वत्र तथा दुःस्वप्नदर्शने❘   | śāntikarmāṇi sarvatra tathā duḥsvapnadarśane❘   |
| ग्रहपीडासु चोग्रासु महात्म्यं शृणुयान्मम‖16‖   | grahapīḍāsu cogrāsu mahātmyaṃ śṛṇuyānmama‖16‖   |
|  |  |
| उपसर्गाः शमं यान्ति ग्रहपीडाश्च दारुणाः   | upasargāḥ śamaṃ yānti grahapīḍāśca dāruṇāḥ   |
| दुःस्वप्नं च नृभिर्दृष्टं सुस्वप्नमुपजायते‖17‖   | duḥsvapnaṃ ca nṛbhirdṛśhṭaṃ susvapnamupajāyate‖17‖   |
|  |  |
| बालग्रहाभिभूतानं बालानां शान्तिकारकम्❘   | bālagrahābhibhūtānaṃ bālānāṃ śāntikārakam❘   |
| सङ्घातभेदे च नृणां मैत्रीकरणमुत्तमम्‖18‖   | saṅghātabhede ca nṛṇāṃ maitrīkaraṇamuttamam‖18‖   |
|  |  |
| दुर्वृत्तानामशेषाणां बलहानिकरं परम्❘   | durvṛttānāmaśeśhāṇāṃ balahānikaraṃ param❘   |
| रक्षोभूतपिशाचानां पठनादेव नाशनम्‖19‖   | rakśhobhūtapiśācānāṃ paṭhanādeva nāśanam‖19‖   |
|  |  |
| सर्वं ममैतन्माहात्म्यं मम सन्निधिकारकम्❘   | sarvaṃ mamaitanmāhātmyaṃ mama sannidhikārakam❘   |
| पशुपुष्पार्घ्यधूपैश्च गन्धदीपैस्तथोत्तमैः‖20‖   | paśupuśhpārghyadhūpaiśca gandhadīpaistathottamaiḥ‖20‖   |
|  |  |
| विप्राणां भोजनैर्होमैः प्रॊक्षणीयैरहर्निशम्❘   | viprāṇāṃ bhojanairhomaiḥ prokśhaṇīyairaharniśam❘   |
| अन्यैश्च विविधैर्भोगैः प्रदानैर्वत्सरेण या‖21‖   | anyaiśca vividhairbhogaiḥ pradānairvatsareṇa yā‖21‖   |
|  |  |
| प्रीतिर्मे क्रियते सास्मिन् सकृदुच्चरिते श्रुते❘   | prītirme kriyate sāsmin sakṛduccarite śrute❘   |
| श्रुतं हरति पापानि तथारोग्यं प्रयच्छति‖22‖   | śrutaṃ harati pāpāni tathārogyaṃ prayacChati‖22‖   |
|  |  |
| रक्षां करोति भूतेभ्यो जन्मनां कीर्तिनं मम❘   | rakśhāṃ karoti bhūtebhyo janmanāṃ kīrtinaṃ mama❘   |
| युद्देषु चरितं यन्मे दुष्ट दैत्य निबर्हणम्‖23‖   | yuddeśhu caritaṃ yanme duśhṭa daitya nibarhaṇam‖23‖   |
|  |  |
| तस्मिञ्छृते वैरिकृतं भयं पुंसां न जायते❘   | tasmiñChṛte vairikṛtaṃ bhayaṃ puṃsāṃ na jāyate❘   |
| युष्माभिः स्तुतयो याश्च याश्च ब्रह्मर्षिभिः कृताः‖24‖   | yuśhmābhiḥ stutayo yāśca yāśca brahmarśhibhiḥ kṛtāḥ‖24‖   |
|  |  |
| ब्रह्मणा च कृतास्तास्तु प्रयच्छन्तु शुभां मतिम्❘   | brahmaṇā ca kṛtāstāstu prayacChantu śubhāṃ matim❘   |
| अरण्ये प्रान्तरे वापि दावाग्नि परिवारितः‖25‖   | araṇye prāntare vāpi dāvāgni parivāritaḥ‖25‖   |
|  |  |
| दस्युभिर्वा वृतः शून्ये गृहीतो वापि शतृभिः❘   | dasyubhirvā vṛtaḥ śūnye gṛhīto vāpi śatṛbhiḥ❘   |
| सिंहव्याघ्रानुयातो वा वनेवा वन हस्तिभिः‖26‖   | siṃhavyāghrānuyāto vā vanevā vana hastibhiḥ‖26‖   |
|  |  |
| राज्ञा क्रुद्देन चाज्ञप्तो वध्यो बन्द गतोऽपिवा❘   | rāGYā kruddena cāGYapto vadhyo banda gatoapivā❘   |
| आघूर्णितो वा वातेन स्थितः पोते महार्णवे‖27‖   | āghūrṇito vā vātena sthitaḥ pote mahārṇave‖27‖   |
|  |  |
| पतत्सु चापि शस्त्रेषु सङ्ग्रामे भृशदारुणे❘   | patatsu cāpi śastreśhu saṅgrāme bhṛśadāruṇe❘   |
| सर्वाबाधाशु घोरासु वेदनाभ्यर्दितोऽपिवा‖28‖   | sarvābādhāśu ghorāsu vedanābhyarditoapivā‖28‖   |
|  |  |
| स्मरन् ममैतच्चरितं नरो मुच्येत सङ्कटात्❘   | smaran mamaitaccaritaṃ naro mucyeta saṅkaṭāt❘   |
| मम प्रभावात्सिंहाद्या दस्यवो वैरिण स्तथा‖29‖   | mama prabhāvātsiṃhādyā dasyavo vairiṇa stathā‖29‖   |
|  |  |
| दूरादेव पलायन्ते स्मरतश्चरितं मम‖30‖   | dūrādeva palāyante smarataścaritaṃ mama‖30‖   |
|  |  |
| ऋषिरुवाच‖31‖   | ṛśhiruvāca‖31‖   |
|  |  |
| इत्युक्त्वा सा भगवती चण्डिका चण्डविक्रमा❘   | ityuktvā sā bhagavatī caṇḍikā caṇḍavikramā❘   |
| पश्यतां सर्व देवानां तत्रैवान्तरधीयत‖32‖   | paśyatāṃ sarva devānāṃ tatraivāntaradhīyata‖32‖   |
|  |  |
| तेऽपि देवा निरातङ्काः स्वाधिकारान्यथा पुरा❘   | teapi devā nirātaṅkāḥ svādhikārānyathā purā❘   |
| यज्ञभागभुजः सर्वे चक्रुर्वि निहतारयः‖33‖   | yaGYabhāgabhujaḥ sarve cakrurvi nihatārayaḥ‖33‖   |
|  |  |
| दैत्याश्च देव्या निहते शुम्भे देवरिपॊउ युधि   | daityāśca devyā nihate śumbhe devaripou yudhi   |
| जगद्विध्वंसके तस्मिन् महोग्रेऽतुल विक्रमे‖34‖   | jagadvidhvaṃsake tasmin mahogreatula vikrame‖34‖   |
|  |  |
|  |  |
| निशुम्भे च महावीर्ये शेषाः पातालमाययुः‖35‖   | niśumbhe ca mahāvīrye śeśhāḥ pātāḻamāyayuḥ‖35‖   |
|  |  |
| एवं भगवती देवी सा नित्यापि पुनः पुनः❘   | evaṃ bhagavatī devī sā nityāpi punaḥ punaḥ❘   |
| सम्भूय कुरुते भूप जगतः परिपालनम्‖36‖   | sambhūya kurute bhūpa jagataḥ paripālanam‖36‖   |
|  |  |
| तयैतन्मोह्यते विश्वं सैव विश्वं प्रसूयते❘   | tayaitanmohyate viśvaṃ saiva viśvaṃ prasūyate❘   |
| सायाचिता च विज्ञानं तुष्टा ऋद्धिं प्रयच्छति‖37‖   | sāyācitā ca viGYānaṃ tuśhṭā ṛddhiṃ prayacChati‖37‖   |
|  |  |
| व्याप्तं तयैतत्सकलं ब्रह्माण्डं मनुजेश्वर❘   | vyāptaṃ tayaitatsakalaṃ brahmāṇḍaṃ manujeśvara❘   |
| महादेव्या महाकाली महामारी स्वरूपया‖38‖   | mahādevyā mahākāḻī mahāmārī svarūpayā‖38‖   |
|  |  |
| सैव काले महामारी सैव सृष्तिर्भवत्यजा❘   | saiva kāle mahāmārī saiva sṛśhtirbhavatyajā❘   |
| स्थितिं करोति भूतानां सैव काले सनातनी‖39‖   | sthitiṃ karoti bhūtānāṃ saiva kāle sanātanī‖39‖   |
|  |  |
| भवकाले नृणां सैव लक्ष्मीर्वृद्धिप्रदा गृहे❘   | bhavakāle nṛṇāṃ saiva lakśhmīrvṛddhipradā gṛhe❘   |
| सैवाभावे तथा लक्ष्मी र्विनाशायोपजायते‖40‖   | saivābhāve tathā lakśhmī rvināśāyopajāyate‖40‖   |
|  |  |
| स्तुता सम्पूजिता पुष्पैर्गन्धधूपादिभिस्तथा❘   | stutā sampūjitā puśhpairgandhadhūpādibhistathā❘   |
| ददाति वित्तं पुत्रांश्च मतिं धर्मे गतिं शुभां‖41‖   | dadāti vittaṃ putrāṃśca matiṃ dharme gatiṃ śubhāṃ‖41‖   |
|  |  |
| ‖ इति श्री मार्कण्डेय पुराणे सावर्निके मन्वन्तरे देवी महत्म्ये फलश्रुतिर्नाम द्वादशोऽध्याय समाप्तं ‖   | ‖ iti śrī mārkaṇḍeya purāṇe sāvarnike manvantare devī mahatmye phalaśrutirnāma dvādaśoadhyāya samāptaṃ ‖   |
|  |  |
|  **आहुति   |  **āhuti   |
| ** ॐ क्लीं जयन्ती साङ्गायै सशक्तिकायै सपरिवारायै सवाहनायै वरप्रधायै वैष्णवी देव्यै अहाहुतिं समर्पयामि नमः स्वाहा ‖   | ** oṃ klīṃ jayantī sāṅgāyai saśaktikāyai saparivārāyai savāhanāyai varapradhāyai vaiśhṇavī devyai ahāhutiṃ samarpayāmi namaḥ svāhā ‖   |
|  |  |
