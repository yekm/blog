# Devi Mahatmyam Durga Saptasati Chapter 2

| Devanagari | English |
| ------ | ------ |
|  |  |
| देवी महात्म्यम् दुर्गा सप्तशति द्वितीयोऽध्यायः   | devī mahātmyam durgā saptaśati dvitīyoadhyāyaḥ   |
|  |  |
| महिषासुर सैन्यवधो नाम द्वितीयोऽध्यायः ‖   | mahiśhāsura sainyavadho nāma dvitīyoadhyāyaḥ ‖   |
|  |  |
| अस्य सप्त सतीमध्यम चरित्रस्य विष्णुर् ऋषिः ❘ उष्णिक् छन्दः ｜ श्रीमहालक्ष्मीदेवता｜ शाकम्भरी शक्तिः ｜ दुर्गा बीजं ｜ वायुस्तत्त्वं ｜ यजुर्वेदः स्वरूपं ｜ श्री महालक्ष्मीप्रीत्यर्थे मध्यम चरित्र जपे विनियोगः ‖   | asya sapta satīmadhyama charitrasya viśhṇur ṛśhiḥ ❘ uśhṇik Chandaḥ ｜ śrīmahālakśhmīdevatā｜ śākambharī śaktiḥ ｜ durgā bījaṃ ｜ vāyustattvaṃ ｜ yajurvedaḥ svarūpaṃ ｜ śrī mahālakśhmīprītyarthe madhyama caritra jape viniyogaḥ ‖   |
|  |  |
|  **ध्यानं   |  **dhyānaṃ   |
| ** ॐ अक्षस्रक्परशुं गदेषुकुलिशं पद्मं धनुः कुण्डिकां   | ** oṃ akśhasrakparaśuṃ gadeśhukuliśaṃ padmaṃ dhanuḥ kuṇḍikāṃ   |
| दण्डं शक्तिमसिं च चर्म जलजं घण्टां सुराभाजनम् ❘   | daṇḍaṃ śaktimasiṃ ca carma jalajaṃ ghaṇṭāṃ surābhājanam ❘   |
| शूलं पाशसुदर्शने च दधतीं हस्तैः प्रवाल प्रभां   | śūlaṃ pāśasudarśane ca dadhatīṃ hastaiḥ pravāḻa prabhāṃ   |
| सेवे सैरिभमर्दिनीमिह महलक्ष्मीं सरोजस्थितां ‖   | seve sairibhamardinīmiha mahalakśhmīṃ sarojasthitāṃ ‖   |
|  |  |
| ऋषिरुवाच ‖1‖   | ṛśhiruvāca ‖1‖   |
|  |  |
| देवासुरमभूद्युद्धं पूर्णमब्दशतं पुरा❘   | devāsuramabhūdyuddhaṃ pūrṇamabdaśataṃ purā❘   |
| महिषेऽसुराणां अधिपे देवानाञ्च पुरन्दरे   | mahiśheasurāṇāṃ adhipe devānāñca purandare   |
|  |  |
| तत्रासुरैर्महावीर्यिर्देवसैन्यं पराजितं❘   | tatrāsurairmahāvīryirdevasainyaṃ parājitaṃ❘   |
| जित्वा च सकलान् देवान् इन्द्रोऽभून्महिषासुरः ‖3‖   | jitvā ca sakalān devān indroabhūnmahiśhāsuraḥ ‖3‖   |
|  |  |
| ततः पराजिता देवाः पद्मयोनिं प्रजापतिम्❘   | tataḥ parājitā devāḥ padmayoniṃ prajāpatim❘   |
| पुरस्कृत्यगतास्तत्र यत्रेश गरुडध्वजौ ‖4‖   | puraskṛtyagatāstatra yatreśa garuḍadhvajau ‖4‖   |
|  |  |
| यथावृत्तं तयोस्तद्वन् महिषासुरचेष्टितम्❘   | yathāvṛttaṃ tayostadvan mahiśhāsuraceśhṭitam❘   |
| त्रिदशाः कथयामासुर्देवाभिभवविस्तरम् ‖5‖   | tridaśāḥ kathayāmāsurdevābhibhavavistaram ‖5‖   |
|  |  |
| सूर्येन्द्राग्न्यनिलेन्दूनां यमस्य वरुणस्य च   | sūryendrāgnyanilendūnāṃ yamasya varuṇasya ca   |
| अन्येषां चाधिकारान्स स्वयमेवाधितिष्टति ‖6‖   | anyeśhāṃ cādhikārānsa svayamevādhitiśhṭati ‖6‖   |
|  |  |
| स्वर्गान्निराकृताः सर्वे तेन देव गणा भुविः❘   | svargānnirākṛtāḥ sarve tena deva gaṇā bhuviḥ❘   |
| विचरन्ति यथा मर्त्या महिषेण दुरात्मना ‖6‖   | vicaranti yathā martyā mahiśheṇa durātmanā ‖6‖   |
|  |  |
| एतद्वः कथितं सर्वं अमरारिविचेष्टितम्❘   | etadvaḥ kathitaṃ sarvaṃ amarāriviceśhṭitam❘   |
| शरणं वः प्रपन्नाः स्मो वधस्तस्य विचिन्त्यताम् ‖8‖   | śaraṇaṃ vaḥ prapannāḥ smo vadhastasya vicintyatām ‖8‖   |
|  |  |
| इत्थं निशम्य देवानां वचांसि मधुसूधनः   | itthaṃ niśamya devānāṃ vacāṃsi madhusūdhanaḥ   |
| चकार कोपं शम्भुश्च भ्रुकुटीकुटिलाननौ ‖9‖   | cakāra kopaṃ śambhuśca bhrukuṭīkuṭilānanau ‖9‖   |
|  |  |
| ततोऽतिकोपपूर्णस्य चक्रिणो वदनात्ततः❘   | tatoatikopapūrṇasya cakriṇo vadanāttataḥ❘   |
| निश्चक्राम महत्तेजो ब्रह्मणः शङ्करस्य च ‖10‖   | niścakrāma mahattejo brahmaṇaḥ śaṅkarasya ca ‖10‖   |
|  |  |
| अन्येषां चैव देवानां शक्रादीनां शरीरतः❘   | anyeśhāṃ caiva devānāṃ śakrādīnāṃ śarīrataḥ❘   |
| निर्गतं सुमहत्तेजः स्तच्चैक्यं समगच्छत ‖11‖   | nirgataṃ sumahattejaḥ staccaikyaṃ samagacChata ‖11‖   |
|  |  |
| अतीव तेजसः कूटं ज्वलन्तमिव पर्वतम्❘   | atīva tejasaḥ kūṭaṃ jvalantamiva parvatam❘   |
| ददृशुस्ते सुरास्तत्र ज्वालाव्याप्तदिगन्तरम् ‖12‖   | dadṛśuste surāstatra jvālāvyāptadigantaram ‖12‖   |
|  |  |
| अतुलं तत्र तत्तेजः सर्वदेव शरीरजम्❘   | atulaṃ tatra tattejaḥ sarvadeva śarīrajam❘   |
| एकस्थं तदभून्नारी व्याप्तलोकत्रयं त्विषा ‖13‖   | ekasthaṃ tadabhūnnārī vyāptalokatrayaṃ tviśhā ‖13‖   |
|  |  |
| यदभूच्छाम्भवं तेजः स्तेनाजायत तन्मुखम्❘   | yadabhūcChāmbhavaṃ tejaḥ stenājāyata tanmukham❘   |
| याम्येन चाभवन् केशा बाहवो विष्णुतेजसा ‖14‖   | yāmyena cābhavan keśā bāhavo viśhṇutejasā ‖14‖   |
|  |  |
| सौम्येन स्तनयोर्युग्मं मध्यं चैन्द्रेण चाभवत्❘   | saumyena stanayoryugmaṃ madhyaṃ caindreṇa cābhavat❘   |
| वारुणेन च जङ्घोरू नितम्बस्तेजसा भुवः ‖15‖   | vāruṇena ca jaṅghorū nitambastejasā bhuvaḥ ‖15‖   |
|  |  |
| ब्रह्मणस्तेजसा पादौ तदङ्गुल्योऽर्क तेजसा❘   | brahmaṇastejasā pādau tadaṅguḻyoarka tejasā❘   |
| वसूनां च कराङ्गुल्यः कौबेरेण च नासिका ‖16‖   | vasūnāṃ ca karāṅguḻyaḥ kaubereṇa ca nāsikā ‖16‖   |
|  |  |
| तस्यास्तु दन्ताः सम्भूता प्राजापत्येन तेजसा   | tasyāstu dantāḥ sambhūtā prājāpatyena tejasā   |
| नयनत्रितयं जज्ञे तथा पावकतेजसा ‖17‖   | nayanatritayaṃ jaGYe tathā pāvakatejasā ‖17‖   |
|  |  |
| भ्रुवौ च सन्ध्ययोस्तेजः श्रवणावनिलस्य च   | bhruvau ca sandhyayostejaḥ śravaṇāvanilasya ca   |
| अन्येषां चैव देवानां सम्भवस्तेजसां शिव ‖18‖   | anyeśhāṃ caiva devānāṃ sambhavastejasāṃ śiva ‖18‖   |
|  |  |
| ततः समस्त देवानां तेजोराशिसमुद्भवाम्❘   | tataḥ samasta devānāṃ tejorāśisamudbhavām❘   |
| तां विलोक्य मुदं प्रापुः अमरा महिषार्दिताः ‖19‖   | tāṃ vilokya mudaṃ prāpuḥ amarā mahiśhārditāḥ ‖19‖   |
|  |  |
| शूलं शूलाद्विनिष्कृष्य ददौ तस्यै पिनाकधृक्❘   | śūlaṃ śūlādviniśhkṛśhya dadau tasyai pinākadhṛk❘   |
| चक्रं च दत्तवान् कृष्णः समुत्पाट्य स्वचक्रतः ‖20‖   | cakraṃ ca dattavān kṛśhṇaḥ samutpāṭya svacakrataḥ ‖20‖   |
|  |  |
| शङ्खं च वरुणः शक्तिं ददौ तस्यै हुताशनः   | śaṅkhaṃ ca varuṇaḥ śaktiṃ dadau tasyai hutāśanaḥ   |
| मारुतो दत्तवांश्चापं बाणपूर्णे तथेषुधी ‖21‖   | māruto dattavāṃścāpaṃ bāṇapūrṇe tatheśhudhī ‖21‖   |
|  |  |
| वज्रमिन्द्रः समुत्पाट्य कुलिशादमराधिपः❘   | vajramindraḥ samutpāṭya kuliśādamarādhipaḥ❘   |
| ददौ तस्यै सहस्राक्षो घण्टामैरावताद्गजात् ‖22‖   | dadau tasyai sahasrākśho ghaṇṭāmairāvatādgajāt ‖22‖   |
|  |  |
| कालदण्डाद्यमो दण्डं पाशं चाम्बुपतिर्ददौ❘   | kāladaṇḍādyamo daṇḍaṃ pāśaṃ cāmbupatirdadau❘   |
| प्रजापतिश्चाक्षमालां ददौ ब्रह्मा कमण्डलं ‖23‖   | prajāpatiścākśhamālāṃ dadau brahmā kamaṇḍalaṃ ‖23‖   |
|  |  |
| समस्तरोमकूपेषु निज रश्मीन् दिवाकरः   | samastaromakūpeśhu nija raśmīn divākaraḥ   |
| कालश्च दत्तवान् खड्गं तस्याः श्चर्म च निर्मलम् ‖24‖   | kālaśca dattavān khaḍgaṃ tasyāḥ ścarma ca nirmalam ‖24‖   |
|  |  |
| क्षीरोदश्चामलं हारं अजरे च तथाम्बरे   | kśhīrodaścāmalaṃ hāraṃ ajare ca tathāmbare   |
| चूडामणिं तथादिव्यं कुण्डले कटकानिच ‖25‖   | cūḍāmaṇiṃ tathādivyaṃ kuṇḍale kaṭakānica ‖25‖   |
|  |  |
| अर्धचन्द्रं तधा शुभ्रं केयूरान् सर्व बाहुषु   | ardhacandraṃ tadhā śubhraṃ keyūrān sarva bāhuśhu   |
| नूपुरौ विमलौ तद्व द्ग्रैवेयकमनुत्तमम् ‖26‖   | nūpurau vimalau tadva dgraiveyakamanuttamam ‖26‖   |
|  |  |
| अङ्गुलीयकरत्नानि समस्तास्वङ्गुलीषु च   | aṅguḻīyakaratnāni samastāsvaṅguḻīśhu ca   |
| विश्व कर्मा ददौ तस्यै परशुं चाति निर्मलं ‖27‖   | viśva karmā dadau tasyai paraśuṃ cāti nirmalaṃ ‖27‖   |
|  |  |
| अस्त्राण्यनेकरूपाणि तथाऽभेद्यं च दंशनम्❘   | astrāṇyanekarūpāṇi tathā'bhedyaṃ ca daṃśanam❘   |
| अम्लान पङ्कजां मालां शिरस्यु रसि चापराम्‖28‖   | amlāna paṅkajāṃ mālāṃ śirasyu rasi cāparām‖28‖   |
|  |  |
| अददज्जलधिस्तस्यै पङ्कजं चातिशोभनम्❘   | adadajjaladhistasyai paṅkajaṃ cātiśobhanam❘   |
| हिमवान् वाहनं सिंहं रत्नानि विविधानिच‖29‖   | himavān vāhanaṃ siṃhaṃ ratnāni vividhānica‖29‖   |
|  |  |
| ददावशून्यं सुरया पानपात्रं दनाधिपः❘   | dadāvaśūnyaṃ surayā pānapātraṃ danādhipaḥ❘   |
| शेषश्च सर्व नागेशो महामणि विभूषितम् ‖30‖   | śeśhaśca sarva nāgeśo mahāmaṇi vibhūśhitam ‖30‖   |
|  |  |
| नागहारं ददॊउ तस्यै धत्ते यः पृथिवीमिमाम्❘   | nāgahāraṃ dadou tasyai dhatte yaḥ pṛthivīmimām❘   |
| अन्यैरपि सुरैर्देवी भूषणैः आयुधैस्तथाः ‖31‖   | anyairapi surairdevī bhūśhaṇaiḥ āyudhaistathāḥ ‖31‖   |
|  |  |
| सम्मानिता ननादोच्चैः साट्टहासं मुहुर्मुहु❘   | sammānitā nanādoccaiḥ sāṭṭahāsaṃ muhurmuhu❘   |
| तस्यानादेन घोरेण कृत्स्न मापूरितं नभः ‖32‖   | tasyānādena ghoreṇa kṛtsna māpūritaṃ nabhaḥ ‖32‖   |
|  |  |
| अमायतातिमहता प्रतिशब्दो महानभूत्❘   | amāyatātimahatā pratiśabdo mahānabhūt❘   |
| चुक्षुभुः सकलालोकाः समुद्राश्च चकम्पिरे ‖33‖   | cukśhubhuḥ sakalālokāḥ samudrāśca cakampire ‖33‖   |
|  |  |
| चचाल वसुधा चेलुः सकलाश्च महीधराः❘   | cacāla vasudhā celuḥ sakalāśca mahīdharāḥ❘   |
| जयेति देवाश्च मुदा तामूचुः सिंहवाहिनीम् ‖34‖   | jayeti devāśca mudā tāmūcuḥ siṃhavāhinīm ‖34‖   |
|  |  |
| तुष्टुवुर्मुनयश्चैनां भक्तिनम्रात्ममूर्तयः❘   | tuśhṭuvurmunayaścaināṃ bhaktinamrātmamūrtayaḥ❘   |
| दृष्ट्वा समस्तं सङ्क्षुब्धं त्रैलोक्यं अमरारयः ‖35‖   | dṛśhṭvā samastaṃ saṅkśhubdhaṃ trailokyaṃ amarārayaḥ ‖35‖   |
|  |  |
| सन्नद्धाखिलसैन्यास्ते समुत्तस्थुरुदायुदाः❘   | sannaddhākhilasainyāste samuttasthurudāyudāḥ❘   |
| आः किमेतदिति क्रोधादाभाष्य महिषासुरः ‖36‖   | āḥ kimetaditi krodhādābhāśhya mahiśhāsuraḥ ‖36‖   |
|  |  |
| अभ्यधावत तं शब्दं अशेषैरसुरैर्वृतः❘   | abhyadhāvata taṃ śabdaṃ aśeśhairasurairvṛtaḥ❘   |
| स ददर्ष ततो देवीं व्याप्तलोकत्रयां त्विषा‖37‖   | sa dadarśha tato devīṃ vyāptalokatrayāṃ tviśhā‖37‖   |
|  |  |
| पादाक्रान्त्या नतभुवं किरीटोल्लिखिताम्बराम्❘   | pādākrāntyā natabhuvaṃ kirīṭollikhitāmbarām❘   |
| क्षोभिताशेषपातालां धनुर्ज्यानिःस्वनेन ताम् ‖38‖   | kśhobhitāśeśhapātāḻāṃ dhanurjyāniḥsvanena tām ‖38‖   |
|  |  |
| दिशो भुजसहस्रेण समन्ताद्व्याप्य संस्थिताम्❘   | diśo bhujasahasreṇa samantādvyāpya saṃsthitām❘   |
| ततः प्रववृते युद्धं तया देव्या सुरद्विषां ‖39‖   | tataḥ pravavṛte yuddhaṃ tayā devyā suradviśhāṃ ‖39‖   |
|  |  |
| शस्त्रास्त्रैर्भहुधा मुक्तैरादीपितदिगन्तरम्❘   | śastrāstrairbhahudhā muktairādīpitadigantaram❘   |
| महिषासुरसेनानीश्चिक्षुराख्यो महासुरः ‖40‖   | mahiśhāsurasenānīścikśhurākhyo mahāsuraḥ ‖40‖   |
|  |  |
| युयुधे चमरश्चान्यैश्चतुरङ्गबलान्वितः❘   | yuyudhe camaraścānyaiścaturaṅgabalānvitaḥ❘   |
| रथानामयुतैः षड्भिः रुदग्राख्यो महासुरः ‖41‖   | rathānāmayutaiḥ śhaḍbhiḥ rudagrākhyo mahāsuraḥ ‖41‖   |
|  |  |
| अयुध्यतायुतानां च सहस्रेण महाहनुः❘   | ayudhyatāyutānāṃ ca sahasreṇa mahāhanuḥ❘   |
| पञ्चाशद्भिश्च नियुतैरसिलोमा महासुरः ‖42‖   | pañcāśadbhiśca niyutairasilomā mahāsuraḥ ‖42‖   |
|  |  |
| अयुतानां शतैः षड्भिःर्भाष्कलो युयुधे रणे❘   | ayutānāṃ śataiḥ śhaḍbhiḥrbhāśhkalo yuyudhe raṇe❘   |
| गजवाजि सहस्रौघै रनेकैः परिवारितः ‖43‖   | gajavāji sahasraughai ranekaiḥ parivāritaḥ ‖43‖   |
|  |  |
| वृतो रथानां कोट्या च युद्धे तस्मिन्नयुध्यत❘   | vṛto rathānāṃ koṭyā ca yuddhe tasminnayudhyata❘   |
| बिडालाख्योऽयुतानां च पञ्चाशद्भिरथायुतैः ‖44‖   | biḍālākhyoayutānāṃ ca pañcāśadbhirathāyutaiḥ ‖44‖   |
|  |  |
| युयुधे संयुगे तत्र रथानां परिवारितः❘   | yuyudhe saṃyuge tatra rathānāṃ parivāritaḥ❘   |
| अन्ये च तत्रायुतशो रथनागहयैर्वृताः ‖45‖   | anye ca tatrāyutaśo rathanāgahayairvṛtāḥ ‖45‖   |
|  |  |
| युयुधुः संयुगे देव्या सह तत्र महासुराः❘   | yuyudhuḥ saṃyuge devyā saha tatra mahāsurāḥ❘   |
| कोटिकोटिसहस्त्रैस्तु रथानां दन्तिनां तथा ‖46‖   | koṭikoṭisahastraistu rathānāṃ dantināṃ tathā ‖46‖   |
|  |  |
| हयानां च वृतो युद्धे तत्राभून्महिषासुरः❘   | hayānāṃ ca vṛto yuddhe tatrābhūnmahiśhāsuraḥ❘   |
| तोमरैर्भिन्धिपालैश्च शक्तिभिर्मुसलैस्तथा ‖47‖   | tomarairbhindhipālaiśca śaktibhirmusalaistathā ‖47‖   |
|  |  |
| युयुधुः संयुगे देव्या खड्गैः परसुपट्टिसैः❘   | yuyudhuḥ saṃyuge devyā khaḍgaiḥ parasupaṭṭisaiḥ❘   |
| केचिच्छ चिक्षिपुः शक्तीः केचित् पाशांस्तथापरे ‖48‖   | kecicCha cikśhipuḥ śaktīḥ kecit pāśāṃstathāpare ‖48‖   |
|  |  |
| देवीं खड्गप्रहारैस्तु ते तां हन्तुं प्रचक्रमुः❘   | devīṃ khaḍgaprahāraistu te tāṃ hantuṃ pracakramuḥ❘   |
| सापि देवी ततस्तानि शस्त्राण्यस्त्राणि चण्डिका ‖49‖   | sāpi devī tatastāni śastrāṇyastrāṇi caṇḍikā ‖49‖   |
|  |  |
| लील यैव प्रचिच्छेद निजशस्त्रास्त्रवर्षिणी❘   | līla yaiva pracicCheda nijaśastrāstravarśhiṇī❘   |
| अनायस्तानना देवी स्तूयमाना सुरर्षिभिः ‖50‖   | anāyastānanā devī stūyamānā surarśhibhiḥ ‖50‖   |
|  |  |
| मुमोचासुरदेहेषु शस्त्राण्यस्त्राणि चेश्वरी❘   | mumocāsuradeheśhu śastrāṇyastrāṇi ceśvarī❘   |
| सोऽपि क्रुद्धो धुतसटो देव्या वाहनकेसरी ‖51‖   | soapi kruddho dhutasaṭo devyā vāhanakesarī ‖51‖   |
|  |  |
| चचारासुर सैन्येषु वनेष्विव हुताशनः❘   | cacārāsura sainyeśhu vaneśhviva hutāśanaḥ❘   |
| निःश्वासान् मुमुचेयांश्च युध्यमानारणेऽम्बिका‖52‖   | niḥśvāsān mumuceyāṃśca yudhyamānāraṇeambikā‖52‖   |
|  |  |
| त एव सध्यसम्भूता गणाः शतसहस्रशः❘   | ta eva sadhyasambhūtā gaṇāḥ śatasahasraśaḥ❘   |
| युयुधुस्ते परशुभिर्भिन्दिपालासिपट्टिशैः ‖53‖   | yuyudhuste paraśubhirbhindipālāsipaṭṭiśaiḥ ‖53‖   |
|  |  |
| नाशयन्तोऽअसुरगणान् देवीशक्त्युपबृंहिताः❘   | nāśayantoaasuragaṇān devīśaktyupabṛṃhitāḥ❘   |
| अवादयन्ता पटहान् गणाः शङां स्तथापरे‖54‖   | avādayantā paṭahān gaṇāḥ śaṅāṃ stathāpare‖54‖   |
|  |  |
| मृदङ्गांश्च तथैवान्ये तस्मिन्युद्ध महोत्सवे❘   | mṛdaṅgāṃśca tathaivānye tasminyuddha mahotsave❘   |
| ततोदेवी त्रिशूलेन गदया शक्तिवृष्टिभिः‖55‖   | tatodevī triśūlena gadayā śaktivṛśhṭibhiḥ‖55‖   |
|  |  |
| खड्गादिभिश्च शतशो निजघान महासुरान्❘   | khaḍgādibhiśca śataśo nijaghāna mahāsurān❘   |
| पातयामास चैवान्यान् घण्टास्वनविमोहितान् ‖56‖   | pātayāmāsa caivānyān ghaṇṭāsvanavimohitān ‖56‖   |
|  |  |
| असुरान् भुविपाशेन बध्वाचान्यानकर्षयत्❘   | asurān bhuvipāśena badhvācānyānakarśhayat❘   |
| केचिद् द्विधाकृता स्तीक्ष्णैः खड्गपातैस्तथापरे‖57‖   | kecid dvidhākṛtā stīkśhṇaiḥ khaḍgapātaistathāpare‖57‖   |
|  |  |
| विपोथिता निपातेन गदया भुवि शेरते❘   | vipothitā nipātena gadayā bhuvi śerate❘   |
| वेमुश्च केचिद्रुधिरं मुसलेन भृशं हताः ‖58‖   | vemuśca kecidrudhiraṃ musalena bhṛśaṃ hatāḥ ‖58‖   |
|  |  |
| केचिन्निपतिता भूमौ भिन्नाः शूलेन वक्षसि❘   | kecinnipatitā bhūmau bhinnāḥ śūlena vakśhasi❘   |
| निरन्तराः शरौघेन कृताः केचिद्रणाजिरे ‖59‖   | nirantarāḥ śaraughena kṛtāḥ kecidraṇājire ‖59‖   |
|  |  |
| शल्यानुकारिणः प्राणान् ममुचुस्त्रिदशार्दनाः❘   | śalyānukāriṇaḥ prāṇān mamucustridaśārdanāḥ❘   |
| केषाञ्चिद्बाहवश्चिन्नाश्चिन्नग्रीवास्तथापरे ‖60‖   | keśhāñcidbāhavaścinnāścinnagrīvāstathāpare ‖60‖   |
|  |  |
| शिरांसि पेतुरन्येषां अन्ये मध्ये विदारिताः❘   | śirāṃsi peturanyeśhāṃ anye madhye vidāritāḥ❘   |
| विच्छिन्नजज्घास्वपरे पेतुरुर्व्यां महासुराः ‖61‖   | vicChinnajajghāsvapare petururvyāṃ mahāsurāḥ ‖61‖   |
|  |  |
| एकबाह्वक्षिचरणाः केचिद्देव्या द्विधाकृताः❘   | ekabāhvakśhicaraṇāḥ keciddevyā dvidhākṛtāḥ❘   |
| छिन्नेपि चान्ये शिरसि पतिताः पुनरुत्थिताः ‖62‖   | Chinnepi cānye śirasi patitāḥ punarutthitāḥ ‖62‖   |
|  |  |
| कबन्धा युयुधुर्देव्या गृहीतपरमायुधाः❘   | kabandhā yuyudhurdevyā gṛhītaparamāyudhāḥ❘   |
| ननृतुश्चापरे तत्र युद्दे तूर्यलयाश्रिताः ‖63‖   | nanṛtuścāpare tatra yudde tūryalayāśritāḥ ‖63‖   |
|  |  |
| कबन्धाश्चिन्नशिरसः खड्गशक्य्तृष्टिपाणयः❘   | kabandhāścinnaśirasaḥ khaḍgaśakytṛśhṭipāṇayaḥ❘   |
| तिष्ठ तिष्ठेति भाषन्तो देवी मन्ये महासुराः ‖64‖   | tiśhṭha tiśhṭheti bhāśhanto devī manye mahāsurāḥ ‖64‖   |
|  |  |
| पातितै रथनागाश्वैः आसुरैश्च वसुन्धरा❘   | pātitai rathanāgāśvaiḥ āsuraiśca vasundharā❘   |
| अगम्या साभवत्तत्र यत्राभूत् स महारणः ‖65‖   | agamyā sābhavattatra yatrābhūt sa mahāraṇaḥ ‖65‖   |
|  |  |
| शोणितौघा महानद्यस्सद्यस्तत्र विसुस्रुवुः❘   | śoṇitaughā mahānadyassadyastatra visusruvuḥ❘   |
| मध्ये चासुरसैन्यस्य वारणासुरवाजिनाम् ‖66‖   | madhye cāsurasainyasya vāraṇāsuravājinām ‖66‖   |
|  |  |
| क्षणेन तन्महासैन्यमसुराणां तथाऽम्बिका❘   | kśhaṇena tanmahāsainyamasurāṇāṃ tathā'mbikā❘   |
| निन्ये क्षयं यथा वह्निस्तृणदारु महाचयम् ‖67‖   | ninye kśhayaṃ yathā vahnistṛṇadāru mahācayam ‖67‖   |
|  |  |
| सच सिंहो महानादमुत्सृजन् धुतकेसरः❘   | saca siṃho mahānādamutsṛjan dhutakesaraḥ❘   |
| शरीरेभ्योऽमरारीणामसूनिव विचिन्वति ‖68‖   | śarīrebhyoamarārīṇāmasūniva vicinvati ‖68‖   |
|  |  |
| देव्या गणैश्च तैस्तत्र कृतं युद्धं तथासुरैः❘   | devyā gaṇaiśca taistatra kṛtaṃ yuddhaṃ tathāsuraiḥ❘   |
| यथैषां तुष्टुवुर्देवाः पुष्पवृष्टिमुचो दिवि ‖69‖   | yathaiśhāṃ tuśhṭuvurdevāḥ puśhpavṛśhṭimuco divi ‖69‖   |
|  |  |
| जय जय श्री मार्कण्डेय पुराणे सावर्निके मन्वन्तरे देवि महत्म्ये महिषासुरसैन्यवधो नाम द्वितीयोऽध्यायः‖   | jaya jaya śrī mārkaṇḍeya purāṇe sāvarnike manvantare devi mahatmye mahiśhāsurasainyavadho nāma dvitīyoadhyāyaḥ‖   |
|  |  |
|  **आहुति   |  **āhuti   |
| ** ॐ ह्रीं साङ्गायै सायुधायै सशक्तिकायै सपरिवारायै सवाहनायै अष्टाविंशति वर्णात्मिकायै लक्श्मी बीजादिष्टायै महाहुतिं समर्पयामि नमः स्वाहा ❘   | ** oṃ hrīṃ sāṅgāyai sāyudhāyai saśaktikāyai saparivārāyai savāhanāyai aśhṭāviṃśati varṇātmikāyai lakśmī bījādiśhṭāyai mahāhutiṃ samarpayāmi namaḥ svāhā ❘   |
|  |  |
