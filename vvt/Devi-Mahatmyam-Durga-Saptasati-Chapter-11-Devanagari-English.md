# Devi Mahatmyam Durga Saptasati Chapter 11

| Devanagari | English |
| ------ | ------ |
|  |  |
| देवी महात्म्यम् दुर्गा सप्तशति एकादशोऽध्यायः   | devī mahātmyam durgā saptaśati ekādaśoadhyāyaḥ   |
|  |  |
| नारायणीस्तुतिर्नाम एकादशोऽध्यायः ‖   | nārāyaṇīstutirnāma ekādaśoadhyāyaḥ ‖   |
|  |  |
|  **ध्यानं   |  **dhyānaṃ   |
| ** ॐ बालार्कविद्युतिं इन्दुकिरीटां तुङ्गकुचां नयनत्रययुक्ताम् ❘   | ** oṃ bālārkavidyutiṃ indukirīṭāṃ tuṅgakucāṃ nayanatrayayuktām ❘   |
| स्मेरमुखीं वरदाङ्कुशपाशभीतिकरां प्रभजे भुवनेशीम् ‖   | smeramukhīṃ varadāṅkuśapāśabhītikarāṃ prabhaje bhuvaneśīm ‖   |
|  |  |
| ऋषिरुवाच‖1‖   | ṛśhiruvāca‖1‖   |
|  |  |
| देव्या हते तत्र महासुरेन्द्रे   | devyā hate tatra mahāsurendre   |
| सेन्द्राः सुरा वह्निपुरोगमास्ताम्❘   | sendrāḥ surā vahnipurogamāstām❘   |
| कात्यायनीं तुष्टुवुरिष्टलाभा-   | kātyāyanīṃ tuśhṭuvuriśhṭalābhā-   |
| द्विकासिवक्त्राब्ज विकासिताशाः ‖ 2 ‖   | dvikāsivaktrābja vikāsitāśāḥ ‖ 2 ‖   |
|  |  |
| देवि प्रपन्नार्तिहरे प्रसीद   | devi prapannārtihare prasīda   |
| प्रसीद मातर्जगतोऽभिलस्य❘   | prasīda mātarjagatoabhilasya❘   |
| प्रसीदविश्वेश्वरि पाहिविश्वं   | prasīdaviśveśvari pāhiviśvaṃ   |
| त्वमीश्वरी देवि चराचरस्य ‖3‖   | tvamīśvarī devi carācarasya ‖3‖   |
|  |  |
| आधार भूता जगतस्त्वमेका   | ādhāra bhūtā jagatastvamekā   |
| महीस्वरूपेण यतः स्थितासि   | mahīsvarūpeṇa yataḥ sthitāsi   |
| अपां स्वरूप स्थितया त्वयैत   | apāṃ svarūpa sthitayā tvayaita   |
| दाप्यायते कृत्स्नमलङ्घ्य वीर्ये ‖4‖   | dāpyāyate kṛtsnamalaṅghya vīrye ‖4‖   |
|  |  |
| त्वं वैष्णवीशक्तिरनन्तवीर्या   | tvaṃ vaiśhṇavīśaktiranantavīryā   |
| विश्वस्य बीजं परमासि माया❘   | viśvasya bījaṃ paramāsi māyā❘   |
| सम्मोहितं देविसमस्त मेतत्-   | sammohitaṃ devisamasta metat-   |
| त्त्वं वै प्रसन्ना भुवि मुक्तिहेतुः ‖5‖   | ttvaṃ vai prasannā bhuvi muktihetuḥ ‖5‖   |
|  |  |
| विद्याः समस्तास्तव देवि भेदाः❘   | vidyāḥ samastāstava devi bhedāḥ❘   |
| स्त्रियः समस्ताः सकला जगत्सु❘   | striyaḥ samastāḥ sakalā jagatsu❘   |
| त्वयैकया पूरितमम्बयैतत्   | tvayaikayā pūritamambayaitat   |
| काते स्तुतिः स्तव्यपरापरोक्तिः ‖6‖   | kāte stutiḥ stavyaparāparoktiḥ ‖6‖   |
|  |  |
| सर्व भूता यदा देवी भुक्ति मुक्तिप्रदायिनी❘   | sarva bhūtā yadā devī bhukti muktipradāyinī❘   |
| त्वं स्तुता स्तुतये का वा भवन्तु परमोक्तयः ‖7‖   | tvaṃ stutā stutaye kā vā bhavantu paramoktayaḥ ‖7‖   |
|  |  |
| सर्वस्य बुद्धिरूपेण जनस्य हृदि संस्थिते❘   | sarvasya buddhirūpeṇa janasya hṛdi saṃsthite❘   |
| स्वर्गापवर्गदे देवि नारायणि नमोऽस्तुते ‖8‖   | svargāpavargade devi nārāyaṇi namoastute ‖8‖   |
|  |  |
| कलाकाष्ठादिरूपेण परिणाम प्रदायिनि❘   | kalākāśhṭhādirūpeṇa pariṇāma pradāyini❘   |
| विश्वस्योपरतौ शक्ते नारायणि नमोस्तुते ‖9‖   | viśvasyoparatau śakte nārāyaṇi namostute ‖9‖   |
|  |  |
| सर्व मङ्गल माङ्गल्ये शिवे सर्वार्थ साधिके❘   | sarva maṅgaḻa māṅgaḻye śive sarvārtha sādhike❘   |
| शरण्ये त्रयम्बके गौरी नारायणि नमोऽस्तुते ‖10‖   | śaraṇye trayambake gaurī nārāyaṇi namoastute ‖10‖   |
|  |  |
| सृष्टिस्थितिविनाशानां शक्तिभूते सनातनि❘   | sṛśhṭisthitivināśānāṃ śaktibhūte sanātani❘   |
| गुणाश्रये गुणमये नारायणि नमोऽस्तुते ‖11‖   | guṇāśraye guṇamaye nārāyaṇi namoastute ‖11‖   |
|  |  |
| शरणागत दीनार्त परित्राणपरायणे❘   | śaraṇāgata dīnārta paritrāṇaparāyaṇe❘   |
| सर्वस्यार्तिहरे देवि नारायणि नमोऽस्तुते ‖12‖   | sarvasyārtihare devi nārāyaṇi namoastute ‖12‖   |
|  |  |
| हंसयुक्त विमानस्थे ब्रह्माणी रूपधारिणी❘   | haṃsayukta vimānasthe brahmāṇī rūpadhāriṇī❘   |
| कौशाम्भः क्षरिके देवि नारायणि नमोऽस्तुते‖13‖   | kauśāmbhaḥ kśharike devi nārāyaṇi namoastute‖13‖   |
|  |  |
| त्रिशूलचन्द्राहिधरे महावृषभवाहिनि❘   | triśūlacandrāhidhare mahāvṛśhabhavāhini❘   |
| माहेश्वरी स्वरूपेण नारायणि नमोऽस्तुते‖14‖   | māheśvarī svarūpeṇa nārāyaṇi namoastute‖14‖   |
|  |  |
| मयूर कुक्कुटवृते महाशक्तिधरेऽनघे❘   | mayūra kukkuṭavṛte mahāśaktidhareanaghe❘   |
| कौमारीरूपसंस्थाने नारायणि नमोस्तुते‖15‖   | kaumārīrūpasaṃsthāne nārāyaṇi namostute‖15‖   |
|  |  |
| शङ्खचक्रगदाशार्ङ्गगृहीतपरमायुधे❘   | śaṅkhacakragadāśārṅgagṛhītaparamāyudhe❘   |
| प्रसीद वैष्णवीरूपेनारायणि नमोऽस्तुते‖16‖   | prasīda vaiśhṇavīrūpenārāyaṇi namoastute‖16‖   |
|  |  |
| गृहीतोग्रमहाचक्रे दंष्त्रोद्धृतवसुन्धरे❘   | gṛhītogramahācakre daṃśhtroddhṛtavasundhare❘   |
| वराहरूपिणि शिवे नारायणि नमोस्तुते‖17‖   | varāharūpiṇi śive nārāyaṇi namostute‖17‖   |
|  |  |
| नृसिंहरूपेणोग्रेण हन्तुं दैत्यान् कृतोद्यमे❘   | nṛsiṃharūpeṇogreṇa hantuṃ daityān kṛtodyame❘   |
| त्रैलोक्यत्राणसहिते नारायणि नमोऽस्तुते‖18‖   | trailokyatrāṇasahite nārāyaṇi namoastute‖18‖   |
|  |  |
| किरीटिनि महावज्रे सहस्रनयनोज्ज्वले❘   | kirīṭini mahāvajre sahasranayanojjvale❘   |
| वृत्रप्राणहारे चैन्द्रि नारायणि नमोऽस्तुते‖19‖   | vṛtraprāṇahāre caindri nārāyaṇi namoastute‖19‖   |
|  |  |
| शिवदूतीस्वरूपेण हतदैत्य महाबले❘   | śivadūtīsvarūpeṇa hatadaitya mahābale❘   |
| घोररूपे महारावे नारायणि नमोऽस्तुते‖20‖   | ghorarūpe mahārāve nārāyaṇi namoastute‖20‖   |
|  |  |
| दंष्त्राकराल वदने शिरोमालाविभूषणे❘   | daṃśhtrākarāḻa vadane śiromālāvibhūśhaṇe❘   |
| चामुण्डे मुण्डमथने नारायणि नमोऽस्तुते‖21‖   | cāmuṇḍe muṇḍamathane nārāyaṇi namoastute‖21‖   |
|  |  |
| लक्ष्मी लज्जे महाविध्ये श्रद्धे पुष्टि स्वधे ध्रुवे❘   | lakśhmī lajje mahāvidhye śraddhe puśhṭi svadhe dhruve❘   |
| महारात्रि महामाये नारायणि नमोऽस्तुते‖22‖   | mahārātri mahāmāye nārāyaṇi namoastute‖22‖   |
|  |  |
| मेधे सरस्वति वरे भूति बाभ्रवि तामसि❘   | medhe sarasvati vare bhūti bābhravi tāmasi❘   |
| नियते त्वं प्रसीदेशे नारायणि नमोऽस्तुते‖23‖   | niyate tvaṃ prasīdeśe nārāyaṇi namoastute‖23‖   |
|  |  |
| सर्वस्वरूपे सर्वेशे सर्वशक्तिसमन्विते❘   | sarvasvarūpe sarveśe sarvaśaktisamanvite❘   |
| भयेभ्यस्त्राहि नो देवि दुर्गे देवि नमोऽस्तुते‖24‖   | bhayebhyastrāhi no devi durge devi namoastute‖24‖   |
|  |  |
| एतत्ते वदनं सौम्यं लोचनत्रयभूषितम्❘   | etatte vadanaṃ saumyaṃ locanatrayabhūśhitam❘   |
| पातु नः सर्वभूतेभ्यः कात्यायिनि नमोऽस्तुते‖25‖   | pātu naḥ sarvabhūtebhyaḥ kātyāyini namoastute‖25‖   |
|  |  |
| ज्वालाकरालमत्युग्रमशेषासुरसूदनम्❘   | jvālākarāḻamatyugramaśeśhāsurasūdanam❘   |
| त्रिशूलं पातु नो भीतिर्भद्रकालि नमोऽस्तुते‖26‖   | triśūlaṃ pātu no bhītirbhadrakāli namoastute‖26‖   |
|  |  |
| हिनस्ति दैत्यतेजांसि स्वनेनापूर्य या जगत्❘   | hinasti daityatejāṃsi svanenāpūrya yā jagat❘   |
| सा घण्टा पातु नो देवि पापेभ्यो नः सुतानिव‖27‖   | sā ghaṇṭā pātu no devi pāpebhyo naḥ sutāniva‖27‖   |
|  |  |
| असुरासृग्वसापङ्कचर्चितस्ते करोज्वलः❘   | asurāsṛgvasāpaṅkacarcitaste karojvalaḥ❘   |
| शुभाय खड्गो भवतु चण्डिके त्वां नता वयम्‖28‖   | śubhāya khaḍgo bhavatu caṇḍike tvāṃ natā vayam‖28‖   |
|  |  |
| रोगानशेषानपहंसि तुष्टा   | rogānaśeśhānapahaṃsi tuśhṭā   |
| रुष्टा तु कामा सकलानभीष्टान्   | ruśhṭā tu kāmā sakalānabhīśhṭān   |
| त्वामाश्रितानां न विपन्नराणां❘   | tvāmāśritānāṃ na vipannarāṇāṃ❘   |
| त्वामाश्रिता श्रयतां प्रयान्ति‖29‖   | tvāmāśritā śrayatāṃ prayānti‖29‖   |
|  |  |
| एतत्कृतं यत्कदनं त्वयाद्य   | etatkṛtaṃ yatkadanaṃ tvayādya   |
| दर्मद्विषां देवि महासुराणाम्❘   | darmadviśhāṃ devi mahāsurāṇām❘   |
| रूपैरनेकैर्भहुधात्ममूर्तिं   | rūpairanekairbhahudhātmamūrtiṃ   |
| कृत्वाम्भिके तत्प्रकरोति कान्या‖30‖   | kṛtvāmbhike tatprakaroti kānyā‖30‖   |
|  |  |
| विद्यासु शास्त्रेषु विवेक दीपे   | vidyāsu śāstreśhu viveka dīpe   |
| ष्वाद्येषु वाक्येषु च का त्वदन्या   | śhvādyeśhu vākyeśhu ca kā tvadanyā   |
| ममत्वगर्तेऽति महान्धकारे   | mamatvagarteati mahāndhakāre   |
| विभ्रामयत्येतदतीव विश्वम्‖31‖   | vibhrāmayatyetadatīva viśvam‖31‖   |
|  |  |
| रक्षांसि यत्रो ग्रविषाश्च नागा   | rakśhāṃsi yatro graviśhāśca nāgā   |
| यत्रारयो दस्युबलानि यत्र❘   | yatrārayo dasyubalāni yatra❘   |
| दवानलो यत्र तथाब्धिमध्ये   | davānalo yatra tathābdhimadhye   |
| तत्र स्थिता त्वं परिपासि विश्वम्‖32‖   | tatra sthitā tvaṃ paripāsi viśvam‖32‖   |
|  |  |
| विश्वेश्वरि त्वं परिपासि विश्वं   | viśveśvari tvaṃ paripāsi viśvaṃ   |
| विश्वात्मिका धारयसीति विश्वम्❘   | viśvātmikā dhārayasīti viśvam❘   |
| विश्वेशवन्ध्या भवती भवन्ति   | viśveśavandhyā bhavatī bhavanti   |
| विश्वाश्रया येत्वयि भक्तिनम्राः‖33‖   | viśvāśrayā yetvayi bhaktinamrāḥ‖33‖   |
|  |  |
| देवि प्रसीद परिपालय नोऽरि   | devi prasīda paripālaya noari   |
| भीतेर्नित्यं यथासुरवदादधुनैव सद्यः❘   | bhīternityaṃ yathāsuravadādadhunaiva sadyaḥ❘   |
| पापानि सर्व जगतां प्रशमं नयाशु   | pāpāni sarva jagatāṃ praśamaṃ nayāśu   |
| उत्पातपाकजनितांश्च महोपसर्गान्‖34‖   | utpātapākajanitāṃśca mahopasargān‖34‖   |
|  |  |
| प्रणतानां प्रसीद त्वं देवि विश्वार्ति हारिणि❘   | praṇatānāṃ prasīda tvaṃ devi viśvārti hāriṇi❘   |
| त्रैलोक्यवासिनामीड्ये लोकानां वरदा भव‖35‖   | trailokyavāsināmīḍye lokānāṃ varadā bhava‖35‖   |
|  |  |
| देव्युवाच‖36‖   | devyuvāca‖36‖   |
|  |  |
| वरदाहं सुरगणा परं यन्मनसेच्चथ❘   | varadāhaṃ suragaṇā paraṃ yanmanaseccatha❘   |
| तं वृणुध्वं प्रयच्छामि जगतामुपकारकम्‖37‖   | taṃ vṛṇudhvaṃ prayacChāmi jagatāmupakārakam‖37‖   |
|  |  |
| देवा ऊचुः‖38‖   | devā ūcuḥ‖38‖   |
|  |  |
| सर्वबाधा प्रशमनं त्रैलोक्यस्याखिलेश्वरि❘   | sarvabādhā praśamanaṃ trailokyasyākhileśvari❘   |
| एवमेव त्वयाकार्य मस्मद्वैरि विनाशनम्‖39‖   | evameva tvayākārya masmadvairi vināśanam‖39‖   |
|  |  |
| देव्युवाच‖40‖   | devyuvāca‖40‖   |
|  |  |
| वैवस्वतेऽन्तरे प्राप्ते अष्टाविंशतिमे युगे❘   | vaivasvateantare prāpte aśhṭāviṃśatime yuge❘   |
| शुम्भो निशुम्भश्चैवान्यावुत्पत्स्येते महासुरौ‖41‖   | śumbho niśumbhaścaivānyāvutpatsyete mahāsurau‖41‖   |
|  |  |
| नन्दगोपगृहे जाता यशोदागर्भ सम्भवा❘   | nandagopagṛhe jātā yaśodāgarbha sambhavā❘   |
| ततस्तौनाशयिष्यामि विन्ध्याचलनिवासिनी‖42‖   | tatastaunāśayiśhyāmi vindhyācalanivāsinī‖42‖   |
|  |  |
| पुनरप्यतिरौद्रेण रूपेण पृथिवीतले❘   | punarapyatiraudreṇa rūpeṇa pṛthivītale❘   |
| अवतीर्य हविष्यामि वैप्रचित्तांस्तु दानवान्‖43‖   | avatīrya haviśhyāmi vaipracittāṃstu dānavān‖43‖   |
|  |  |
| भक्ष्य यन्त्याश्च तानुग्रान् वैप्रचित्तान् महासुरान्❘   | bhakśhya yantyāśca tānugrān vaipracittān mahāsurān❘   |
| रक्तदन्ता भविष्यन्ति दाडिमीकुसुमोपमाः‖44‖   | raktadantā bhaviśhyanti dāḍimīkusumopamāḥ‖44‖   |
|  |  |
| ततो मां देवताः स्वर्गे मर्त्यलोके च मानवाः❘   | tato māṃ devatāḥ svarge martyaloke ca mānavāḥ❘   |
| स्तुवन्तो व्याहरिष्यन्ति सततं रक्तदन्तिकाम्‖45‖   | stuvanto vyāhariśhyanti satataṃ raktadantikām‖45‖   |
|  |  |
| भूयश्च शतवार्षिक्यां अनावृष्ट्यामनम्भसि❘   | bhūyaśca śatavārśhikyāṃ anāvṛśhṭyāmanambhasi❘   |
| मुनिभिः संस्तुता भूमौ सम्भविष्याम्ययोनिजा‖46‖   | munibhiḥ saṃstutā bhūmau sambhaviśhyāmyayonijā‖46‖   |
|  |  |
| ततः शतेन नेत्राणां निरीक्षिष्याम्यहं मुनीन्   | tataḥ śatena netrāṇāṃ nirīkśhiśhyāmyahaṃ munīn   |
| कीर्तियिष्यन्ति मनुजाः शताक्षीमिति मां ततः‖47‖   | kīrtiyiśhyanti manujāḥ śatākśhīmiti māṃ tataḥ‖47‖   |
|  |  |
| ततोऽ हमखिलं लोकमात्मदेहसमुद्भवैः❘   | tatoa hamakhilaṃ lokamātmadehasamudbhavaiḥ❘   |
| भरिष्यामि सुराः शाकैरावृष्टेः प्राण धारकैः‖48‖   | bhariśhyāmi surāḥ śākairāvṛśhṭeḥ prāṇa dhārakaiḥ‖48‖   |
|  |  |
| शाकम्भरीति विख्यातिं तदा यास्याम्यहं भुवि❘   | śākambharīti vikhyātiṃ tadā yāsyāmyahaṃ bhuvi❘   |
| तत्रैव च वधिष्यामि दुर्गमाख्यं महासुरम्‖49‖   | tatraiva ca vadhiśhyāmi durgamākhyaṃ mahāsuram‖49‖   |
|  |  |
| दुर्गादेवीति विख्यातं तन्मे नाम भविष्यति❘   | durgādevīti vikhyātaṃ tanme nāma bhaviśhyati❘   |
| पुनश्चाहं यदाभीमं रूपं कृत्वा हिमाचले‖50‖   | punaścāhaṃ yadābhīmaṃ rūpaṃ kṛtvā himācale‖50‖   |
|  |  |
| रक्षांसि क्षययिष्यामि मुनीनां त्राण कारणात्❘   | rakśhāṃsi kśhayayiśhyāmi munīnāṃ trāṇa kāraṇāt❘   |
| तदा मां मुनयः सर्वे स्तोष्यन्त्यान म्रमूर्तयः‖51‖   | tadā māṃ munayaḥ sarve stośhyantyāna mramūrtayaḥ‖51‖   |
|  |  |
| भीमादेवीति विख्यातं तन्मे नाम भविष्यति❘   | bhīmādevīti vikhyātaṃ tanme nāma bhaviśhyati❘   |
| यदारुणाख्यस्त्रैलॊक्ये महाबाधां करिष्यति‖52‖   | yadāruṇākhyastrailokye mahābādhāṃ kariśhyati‖52‖   |
|  |  |
| तदाहं भ्रामरं रूपं कृत्वासज्ख्येयषट्पदम्❘   | tadāhaṃ bhrāmaraṃ rūpaṃ kṛtvāsajkhyeyaśhaṭpadam❘   |
| त्रैलोक्यस्य हितार्थाय वधिष्यामि महासुरम्‖53‖   | trailokyasya hitārthāya vadhiśhyāmi mahāsuram‖53‖   |
|  |  |
| भ्रामरीतिच मां लोका स्तदास्तोष्यन्ति सर्वतः❘   | bhrāmarītica māṃ lokā stadāstośhyanti sarvataḥ❘   |
| इत्थं यदा यदा बाधा दानवोत्था भविष्यति‖54‖   | itthaṃ yadā yadā bādhā dānavotthā bhaviśhyati‖54‖   |
|  |  |
| तदा तदावतीर्याहं करिष्याम्यरिसङ्क्षयम् ‖55‖   | tadā tadāvatīryāhaṃ kariśhyāmyarisaṅkśhayam ‖55‖   |
|  |  |
| ‖ स्वस्ति श्री मार्कण्डेय पुराणे सावर्निके मन्वन्तरे देवि महत्म्ये नारायणीस्तुतिर्नाम एकादशोऽध्यायः समाप्तं ‖   | ‖ svasti śrī mārkaṇḍeya purāṇe sāvarnike manvantare devi mahatmye nārāyaṇīstutirnāma ekādaśoadhyāyaḥ samāptaṃ ‖   |
|  |  |
|  **आहुति   |  **āhuti   |
| ** ॐ क्लीं जयन्ती साङ्गायै सशक्तिकायै सपरिवारायै सवाहनायै लक्ष्मीबीजाधिष्तायै गरुडवाहन्यै नारयणी देव्यै-महाहुतिं समर्पयामि नमः स्वाहा ‖   | ** oṃ klīṃ jayantī sāṅgāyai saśaktikāyai saparivārāyai savāhanāyai lakśhmībījādhiśhtāyai garuḍavāhanyai nārayaṇī devyai-mahāhutiṃ samarpayāmi namaḥ svāhā ‖   |
|  |  |
