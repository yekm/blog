# Devi Mahatmyam Durga Saptasati Chapter 10

| Devanagari | English |
| ------ | ------ |
|  |  |
| देवी महात्म्यम् दुर्गा सप्तशति दशमोऽध्यायः   | devī mahātmyam durgā saptaśati daśamoadhyāyaḥ   |
|  |  |
| शुम्भोवधो नाम दशमोऽध्यायः ‖   | śumbhovadho nāma daśamoadhyāyaḥ ‖   |
|  |  |
| ऋषिरुवाच‖1‖   | ṛśhiruvāca‖1‖   |
|  |  |
| निशुम्भं निहतं दृष्ट्वा भ्रातरम्प्राणसम्मितं❘   | niśumbhaṃ nihataṃ dṛśhṭvā bhrātaramprāṇasammitaṃ❘   |
| हन्यमानं बलं चैव शुम्बः कृद्धोऽब्रवीद्वचः ‖ 2 ‖   | hanyamānaṃ balaṃ caiva śumbaḥ kṛddhoabravīdvacaḥ ‖ 2 ‖   |
|  |  |
| बलावलेपदुष्टे त्वं मा दुर्गे गर्व मावह❘   | balāvalepaduśhṭe tvaṃ mā durge garva māvaha❘   |
| अन्यासां बलमाश्रित्य युद्द्यसे चातिमानिनी ‖3‖   | anyāsāṃ balamāśritya yuddyase cātimāninī ‖3‖   |
|  |  |
| देव्युवाच ‖4‖   | devyuvāca ‖4‖   |
|  |  |
| एकैवाहं जगत्यत्र द्वितीया का ममापरा❘   | ekaivāhaṃ jagatyatra dvitīyā kā mamāparā❘   |
| पश्यैता दुष्ट मय्येव विशन्त्यो मद्विभूतयः ‖5‖   | paśyaitā duśhṭa mayyeva viśantyo madvibhūtayaḥ ‖5‖   |
|  |  |
| ततः समस्तास्ता देव्यो ब्रह्माणी प्रमुखालयम्❘   | tataḥ samastāstā devyo brahmāṇī pramukhālayam❘   |
| तस्या देव्यास्तनौ जग्मुरेकैवासीत्तदाम्बिका ‖6‖   | tasyā devyāstanau jagmurekaivāsīttadāmbikā ‖6‖   |
|  |  |
| देव्युवाच ‖6‖   | devyuvāca ‖6‖   |
|  |  |
| अहं विभूत्या बहुभिरिह रूपैर्यदास्थिता❘   | ahaṃ vibhūtyā bahubhiriha rūpairyadāsthitā❘   |
| तत्संहृतं मयैकैव तिष्टाम्याजौ स्थिरो भव ‖8‖   | tatsaṃhṛtaṃ mayaikaiva tiśhṭāmyājau sthiro bhava ‖8‖   |
|  |  |
| ऋषिरुवाच ‖9‖   | ṛśhiruvāca ‖9‖   |
|  |  |
| ततः प्रववृते युद्धं देव्याः शुम्भस्य चोभयोः❘   | tataḥ pravavṛte yuddhaṃ devyāḥ śumbhasya cobhayoḥ❘   |
| पश्यतां सर्वदेवानां असुराणां च दारुणम् ‖10‖   | paśyatāṃ sarvadevānāṃ asurāṇāṃ ca dāruṇam ‖10‖   |
|  |  |
| शर वर्षैः शितैः शस्त्रैस्तथा चास्त्रैः सुदारुणैः❘   | śara varśhaiḥ śitaiḥ śastraistathā cāstraiḥ sudāruṇaiḥ❘   |
| तयोर्युद्दमभूद्भूयः सर्वलोकभयज्ञ्करम् ‖11‖   | tayoryuddamabhūdbhūyaḥ sarvalokabhayaGYkaram ‖11‖   |
|  |  |
| दिव्यान्यश्त्राणि शतशो मुमुचे यान्यथाम्बिका❘   | divyānyaśtrāṇi śataśo mumuce yānyathāmbikā❘   |
| बभज्ञ तानि दैत्येन्द्रस्तत्प्रतीघातकर्तृभिः ‖12‖   | babhaGYa tāni daityendrastatpratīghātakartṛbhiḥ ‖12‖   |
|  |  |
| मुक्तानि तेन चास्त्राणि दिव्यानि परमेश्वरी❘   | muktāni tena cāstrāṇi divyāni parameśvarī❘   |
| बभञ्ज लीलयैवोग्र हूज्कारोच्चारणादिभिः‖13‖   | babhañja līlayaivogra hūjkāroccāraṇādibhiḥ‖13‖   |
|  |  |
| ततः शरशतैर्देवीं आच्चादयत सोऽसुरः❘   | tataḥ śaraśatairdevīṃ āccādayata soasuraḥ❘   |
| सापि तत्कुपिता देवी धनुश्चिछ्चेद चेषुभिः‖14‖   | sāpi tatkupitā devī dhanuściChceda ceśhubhiḥ‖14‖   |
|  |  |
| चिन्ने धनुषि दैत्येन्द्रस्तथा शक्तिमथाददे❘   | cinne dhanuśhi daityendrastathā śaktimathādade❘   |
| चिछ्चेद देवी चक्रेण तामप्यस्य करेस्थिताम्‖15‖   | ciChceda devī cakreṇa tāmapyasya karesthitām‖15‖   |
|  |  |
| ततः खड्ग मुपादाय शत चन्द्रं च भानुमत्❘   | tataḥ khaḍga mupādāya śata candraṃ ca bhānumat❘   |
| अभ्यधावत्तदा देवीं दैत्यानामधिपेश्वरः‖16‖   | abhyadhāvattadā devīṃ daityānāmadhipeśvaraḥ‖16‖   |
|  |  |
| तस्यापतत एवाशु खड्गं चिच्छेद चण्डिका❘   | tasyāpatata evāśu khaḍgaṃ cicCheda caṇḍikā❘   |
| धनुर्मुक्तैः शितैर्बाणैश्चर्म चार्ककरामलम्‖17‖   | dhanurmuktaiḥ śitairbāṇaiścarma cārkakarāmalam‖17‖   |
|  |  |
| हताश्वः पतत एवाशु खड्गं चिछ्चेद चण्डिका❘   | hatāśvaḥ patata evāśu khaḍgaṃ chiChcheda chaṇḍikā❘   |
| जग्राह मुद्गरं घोरं अम्बिकानिधनोद्यतः‖18‖   | jagrāha mudgaraṃ ghoraṃ ambikānidhanodyataḥ‖18‖   |
|  |  |
| चिच्छेदापततस्तस्य मुद्गरं निशितैः शरैः❘   | cicChedāpatatastasya mudgaraṃ niśitaiḥ śaraiḥ❘   |
| तथापि सोऽभ्यधावत्तं मुष्टिमुद्यम्यवेगवान्‖19‖   | tathāpi soabhyadhāvattaṃ muśhṭimudyamyavegavān‖19‖   |
|  |  |
| स मुष्टिं पातयामास हृदये दैत्य पुङ्गवः❘   | sa muśhṭiṃ pātayāmāsa hṛdaye daitya puṅgavaḥ❘   |
| देव्यास्तं चापि सा देवी तले नो रस्य ताडयत्‖20‖   | devyāstaṃ cāpi sā devī tale no rasya tāḍayat‖20‖   |
|  |  |
| तलप्रहाराभिहतो निपपात महीतले❘   | talaprahārābhihato nipapāta mahītale❘   |
| स दैत्यराजः सहसा पुनरेव तथोत्थितः‖21‖   | sa daityarājaḥ sahasā punareva tathotthitaḥ‖21‖   |
|  |  |
| उत्पत्य च प्रगृह्योच्चैर् देवीं गगनमास्थितः❘   | utpatya ca pragṛhyoccair devīṃ gaganamāsthitaḥ❘   |
| तत्रापि सा निराधारा युयुधे तेन चण्डिका‖22‖   | tatrāpi sā nirādhārā yuyudhe tena caṇḍikā‖22‖   |
|  |  |
| नियुद्धं खे तदा दैत्य श्चण्डिका च परस्परम्❘   | niyuddhaṃ khe tadā daitya ścaṇḍikā ca parasparam❘   |
| चक्रतुः प्रधमं सिद्ध मुनिविस्मयकारकम्‖23‖   | cakratuḥ pradhamaṃ siddha munivismayakārakam‖23‖   |
|  |  |
| ततो नियुद्धं सुचिरं कृत्वा तेनाम्बिका सह❘   | tato niyuddhaṃ suciraṃ kṛtvā tenāmbikā saha❘   |
| उत्पाट्य भ्रामयामास चिक्षेप धरणीतले‖24‖   | utpāṭya bhrāmayāmāsa cikśhepa dharaṇītale‖24‖   |
|  |  |
| सक्षिप्तोधरणीं प्राप्य मुष्टिमुद्यम्य वेगवान्❘   | sakśhiptodharaṇīṃ prāpya muśhṭimudyamya vegavān❘   |
| अभ्यधावत दुष्टात्मा चण्डिकानिधनेच्छया‖25‖   | abhyadhāvata duśhṭātmā caṇḍikānidhanecChayā‖25‖   |
|  |  |
| तमायन्तं ततो देवी सर्वदैत्यजनेशर्वम्❘   | tamāyantaṃ tato devī sarvadaityajaneśarvam❘   |
| जगत्यां पातयामास भित्वा शूलेन वक्षसि‖26‖   | jagatyāṃ pātayāmāsa bhitvā śūlena vakśhasi‖26‖   |
|  |  |
| स गतासुः पपातोर्व्यां देवीशूलाग्रविक्षतः❘   | sa gatāsuḥ papātorvyāṃ devīśūlāgravikśhataḥ❘   |
| चालयन् सकलां पृथ्वीं साब्दिद्वीपां सपर्वताम् ‖27‖   | cālayan sakalāṃ pṛthvīṃ sābdidvīpāṃ saparvatām ‖27‖   |
|  |  |
| ततः प्रसन्न मखिलं हते तस्मिन् दुरात्मनि❘   | tataḥ prasanna makhilaṃ hate tasmin durātmani❘   |
| जगत्स्वास्थ्यमतीवाप निर्मलं चाभवन्नभः ‖28‖   | jagatsvāsthyamatīvāpa nirmalaṃ cābhavannabhaḥ ‖28‖   |
|  |  |
| उत्पातमेघाः सोल्का येप्रागासंस्ते शमं ययुः❘   | utpātameghāḥ solkā yeprāgāsaṃste śamaṃ yayuḥ❘   |
| सरितो मार्गवाहिन्यस्तथासंस्तत्र पातिते ‖29‖   | sarito mārgavāhinyastathāsaṃstatra pātite ‖29‖   |
|  |  |
| ततो देव गणाः सर्वे हर्ष निर्भरमानसाः❘   | tato deva gaṇāḥ sarve harśha nirbharamānasāḥ❘   |
| बभूवुर्निहते तस्मिन् गन्दर्वा ललितं जगुः‖30‖   | babhūvurnihate tasmin gandarvā lalitaṃ jaguḥ‖30‖   |
|  |  |
| अवादयं स्तथैवान्ये ननृतुश्चाप्सरोगणाः❘   | avādayaṃ stathaivānye nanṛtuścāpsarogaṇāḥ❘   |
| ववुः पुण्यास्तथा वाताः सुप्रभोऽ भूद्धिवाकरः‖31‖   | vavuḥ puṇyāstathā vātāḥ suprabhoa bhūddhivākaraḥ‖31‖   |
|  |  |
| जज्वलुश्चाग्नयः शान्ताः शान्तदिग्जनितस्वनाः‖32‖   | jajvaluścāgnayaḥ śāntāḥ śāntadigjanitasvanāḥ‖32‖   |
|  |  |
| ‖ स्वस्ति श्री मार्कण्डेय पुराणे सावर्निकेमन्वन्तरे देवि महत्म्ये शुम्भोवधो नाम दशमो ध्यायः समाप्तं ‖   | ‖ svasti śrī mārkaṇḍeya purāṇe sāvarnikemanvantare devi mahatmye śumbhovadho nāma daśamo dhyāyaḥ samāptaṃ ‖   |
|  |  |
|  **आहुति   |  **āhuti   |
| ** ॐ क्लीं जयन्ती साङ्गायै सशक्तिकायै सपरिवारायै सवाहनायै कामेश्वर्यै महाहुतिं समर्पयामि नमः स्वाहा ‖   | ** oṃ klīṃ jayantī sāṅgāyai saśaktikāyai saparivārāyai savāhanāyai kāmeśvaryai mahāhutiṃ samarpayāmi namaḥ svāhā ‖   |
|  |  |
