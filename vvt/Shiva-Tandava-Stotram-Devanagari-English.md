# Shiva Tandava Stotram

| Devanagari | English |
| ------ | ------ |
|  |  |
| शिव ताण्डव स्तोत्रम्   | śiva tāṇḍava stotram   |
|  |  |
| जटाटवीगलज्जलप्रवाहपावितस्थले   | jaṭāṭavīgalajjalapravāhapāvitasthale   |
| गलेवलम्ब्य लम्बितां भुजङ्गतुङ्गमालिकाम् ❘   | galevalambya lambitāṃ bhujaṅgatuṅgamālikām ❘   |
| डमड्डमड्डमड्डमन्निनादवड्डमर्वयं   | ḍamaḍḍamaḍḍamaḍḍamanninādavaḍḍamarvayaṃ   |
| चकार चण्डताण्डवं तनोतु नः शिवः शिवम् ‖ 1 ‖   | chakāra chaṇḍatāṇḍavaṃ tanotu naḥ śivaḥ śivam ‖ 1 ‖   |
|  |  |
| जटाकटाहसम्भ्रमभ्रमन्निलिम्पनिर्झरी-   | jaṭākaṭāhasambhramabhramannilimpanirjharī-   |
| -विलोलवीचिवल्लरीविराजमानमूर्धनि ❘   | -vilolavīchivallarīvirājamānamūrdhani ❘   |
| धगद्धगद्धगज्ज्वलल्ललाटपट्टपावके   | dhagaddhagaddhagajjvalallalāṭapaṭṭapāvake   |
| किशोरचन्द्रशेखरे रतिः प्रतिक्षणं मम ‖ 2 ‖   | kiśorachandraśekhare ratiḥ pratikśhaṇaṃ mama ‖ 2 ‖   |
|  |  |
| धराधरेन्द्रनन्दिनीविलासबन्धुबन्धुर   | dharādharendranandinīvilāsabandhubandhura   |
| स्फुरद्दिगन्तसन्ततिप्रमोदमानमानसे ❘   | sphuraddigantasantatipramodamānamānase ❘   |
| कृपाकटाक्षधोरणीनिरुद्धदुर्धरापदि   | kṛpākaṭākśhadhoraṇīniruddhadurdharāpadi   |
| क्वचिद्दिगम्बरे मनो विनोदमेतु वस्तुनि ‖ 3 ‖   | kvachiddigambare mano vinodametu vastuni ‖ 3 ‖   |
|  |  |
| जटाभुजङ्गपिङ्गलस्फुरत्फणामणिप्रभा   | jaṭābhujaṅgapiṅgaḻasphuratphaṇāmaṇiprabhā   |
| कदम्बकुङ्कुमद्रवप्रलिप्तदिग्वधूमुखे ❘   | kadambakuṅkumadravapraliptadigvadhūmukhe ❘   |
| मदान्धसिन्धुरस्फुरत्त्वगुत्तरीयमेदुरे   | madāndhasindhurasphurattvaguttarīyamedure   |
| मनो विनोदमद्भुतं बिभर्तु भूतभर्तरि ‖ 4 ‖   | mano vinodamadbhutaṃ bibhartu bhūtabhartari ‖ 4 ‖   |
|  |  |
| सहस्रलोचनप्रभृत्यशेषलेखशेखर   | sahasralochanaprabhṛtyaśeśhalekhaśekhara   |
| प्रसूनधूलिधोरणी विधूसराङ्घ्रिपीठभूः ❘   | prasūnadhūḻidhoraṇī vidhūsarāṅghripīṭhabhūḥ ❘   |
| भुजङ्गराजमालया निबद्धजाटजूटक   | bhujaṅgarājamālayā nibaddhajāṭajūṭaka   |
| श्रियै चिराय जायतां चकोरबन्धुशेखरः ‖ 5 ‖   | śriyai chirāya jāyatāṃ chakorabandhuśekharaḥ ‖ 5 ‖   |
|  |  |
| ललाटचत्वरज्वलद्धनञ्जयस्फुलिङ्गभा-   | lalāṭachatvarajvaladdhanañjayasphuliṅgabhā-   |
| -निपीतपञ्चसायकं नमन्निलिम्पनायकम् ❘   | -nipītapañchasāyakaṃ namannilimpanāyakam ❘   |
| सुधामयूखलेखया विराजमानशेखरं   | sudhāmayūkhalekhayā virājamānaśekharaṃ   |
| महाकपालिसम्पदेशिरोजटालमस्तु नः ‖ 6 ‖   | mahākapālisampadeśirojaṭālamastu naḥ ‖ 6 ‖   |
|  |  |
| करालफालपट्टिकाधगद्धगद्धगज्ज्वल-   | karālaphālapaṭṭikādhagaddhagaddhagajjvala-   |
| द्धनञ्जयाधरीकृतप्रचण्डपञ्चसायके ❘   | ddhanañjayādharīkṛtaprachaṇḍapañchasāyake ❘   |
| धराधरेन्द्रनन्दिनीकुचाग्रचित्रपत्रक-   | dharādharendranandinīkuchāgrachitrapatraka-   |
| -प्रकल्पनैकशिल्पिनि त्रिलोचने मतिर्मम ‖ 7 ‖   | -prakalpanaikaśilpini trilochane matirmama ‖ 7 ‖   |
|  |  |
| नवीनमेघमण्डली निरुद्धदुर्धरस्फुरत्-   | navīnameghamaṇḍalī niruddhadurdharasphurat-   |
| कुहूनिशीथिनीतमः प्रबन्धबन्धुकन्धरः ❘   | kuhūniśīthinītamaḥ prabandhabandhukandharaḥ ❘   |
| निलिम्पनिर्झरीधरस्तनोतु कृत्तिसिन्धुरः   | nilimpanirjharīdharastanotu kṛttisindhuraḥ   |
| कलानिधानबन्धुरः श्रियं जगद्धुरन्धरः ‖ 8 ‖   | kaḻānidhānabandhuraḥ śriyaṃ jagaddhurandharaḥ ‖ 8 ‖   |
|  |  |
| प्रफुल्लनीलपङ्कजप्रपञ्चकालिमप्रभा-   | praphullanīlapaṅkajaprapañchakālimaprabhā-   |
| -विलम्बिकण्ठकन्दलीरुचिप्रबद्धकन्धरम् ❘   | -vilambikaṇṭhakandalīruchiprabaddhakandharam ❘   |
| स्मरच्छिदं पुरच्छिदं भवच्छिदं मखच्छिदं   | smarachChidaṃ purachChidaṃ bhavachChidaṃ makhachChidaṃ   |
| गजच्छिदान्धकच्छिदं तमन्तकच्छिदं भजे ‖ 9 ‖   | gajachChidāndhakachChidaṃ tamantakachChidaṃ bhaje ‖ 9 ‖   |
|  |  |
| अगर्वसर्वमङ्गलाकलाकदम्बमञ्जरी   | agarvasarvamaṅgaḻākaḻākadambamañjarī   |
| रसप्रवाहमाधुरी विजृम्भणामधुव्रतम् ❘   | rasapravāhamādhurī vijṛmbhaṇāmadhuvratam ❘   |
| स्मरान्तकं पुरान्तकं भवान्तकं मखान्तकं   | smarāntakaṃ purāntakaṃ bhavāntakaṃ makhāntakaṃ   |
| गजान्तकान्धकान्तकं तमन्तकान्तकं भजे ‖ 10 ‖   | gajāntakāndhakāntakaṃ tamantakāntakaṃ bhaje ‖ 10 ‖   |
|  |  |
| जयत्वदभ्रविभ्रमभ्रमद्भुजङ्गमश्वस-   | jayatvadabhravibhramabhramadbhujaṅgamaśvasa-   |
| -द्विनिर्गमत्क्रमस्फुरत्करालफालहव्यवाट् ❘   | -dvinirgamatkramasphuratkarālaphālahavyavāṭ ❘   |
| धिमिद्धिमिद्धिमिध्वनन्मृदङ्गतुङ्गमङ्गल   | dhimiddhimiddhimidhvananmṛdaṅgatuṅgamaṅgaḻa   |
| ध्वनिक्रमप्रवर्तित प्रचण्डताण्डवः शिवः ‖ 11 ‖   | dhvanikramapravartita prachaṇḍatāṇḍavaḥ śivaḥ ‖ 11 ‖   |
|  |  |
| दृषद्विचित्रतल्पयोर्भुजङ्गमौक्तिकस्रजोर्-   | dṛśhadvichitratalpayorbhujaṅgamauktikasrajor-   |
| -गरिष्ठरत्नलोष्ठयोः सुहृद्विपक्षपक्षयोः ❘   | -gariśhṭharatnalośhṭhayoḥ suhṛdvipakśhapakśhayoḥ ❘   |
| तृष्णारविन्दचक्षुषोः प्रजामहीमहेन्द्रयोः   | tṛśhṇāravindachakśhuśhoḥ prajāmahīmahendrayoḥ   |
| समं प्रवर्तयन्मनः कदा सदाशिवं भजे ‖ 12 ‖   | samaṃ pravartayanmanaḥ kadā sadāśivaṃ bhaje ‖ 12 ‖   |
|  |  |
| कदा निलिम्पनिर्झरीनिकुञ्जकोटरे वसन्   | kadā nilimpanirjharīnikuñjakoṭare vasan   |
| विमुक्तदुर्मतिः सदा शिरःस्थमञ्जलिं वहन् ❘   | vimuktadurmatiḥ sadā śiraḥsthamañjaliṃ vahan ❘   |
| विमुक्तलोललोचनो ललाटफाललग्नकः   | vimuktalolalochano lalāṭaphālalagnakaḥ   |
| शिवेति मन्त्रमुच्चरन् सदा सुखी भवाम्यहम् ‖ 13 ‖   | śiveti mantramuchcharan sadā sukhī bhavāmyaham ‖ 13 ‖   |
|  |  |
| इमं हि नित्यमेवमुक्तमुत्तमोत्तमं स्तवं   | imaṃ hi nityamevamuktamuttamottamaṃ stavaṃ   |
| पठन्स्मरन्ब्रुवन्नरो विशुद्धिमेतिसन्ततम् ❘   | paṭhansmaranbruvannaro viśuddhimetisantatam ❘   |
| हरे गुरौ सुभक्तिमाशु याति नान्यथा गतिं   | hare gurau subhaktimāśu yāti nānyathā gatiṃ   |
| विमोहनं हि देहिनां सुशङ्करस्य चिन्तनम् ‖ 14 ‖   | vimohanaṃ hi dehināṃ suśaṅkarasya chintanam ‖ 14 ‖   |
|  |  |
| पूजावसानसमये दशवक्त्रगीतं यः   | pūjāvasānasamaye daśavaktragītaṃ yaḥ   |
| शम्भुपूजनपरं पठति प्रदोषे ❘   | śambhupūjanaparaṃ paṭhati pradośhe ❘   |
| तस्य स्थिरां रथगजेन्द्रतुरङ्गयुक्तां   | tasya sthirāṃ rathagajendraturaṅgayuktāṃ   |
| लक्ष्मीं सदैव सुमुखिं प्रददाति शम्भुः ‖ 15 ‖   | lakśhmīṃ sadaiva sumukhiṃ pradadāti śambhuḥ ‖ 15 ‖   |
|  |  |
|  |  |
