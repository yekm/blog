# Shivananda Lahari

| Devanagari | English |
| ------ | ------ |
|  |  |
| शिवानन्द लहरि   | śivānanda lahari   |
|  |  |
| कलाभ्यां चूडालङ्कृत-शशि कलाभ्यां निज तपः-   | kalābhyāṃ cūḍālaṅkṛta-śaśi kalābhyāṃ nija tapaḥ-   |
| फलाभ्यां भक्तेशु प्रकटित-फलाभ्यां भवतु मे ❘   | phalābhyāṃ bhakteśu prakaṭita-phalābhyāṃ bhavatu me ❘   |
| शिवाभ्यां-अस्तोक-त्रिभुवन शिवाभ्यां हृदि पुनर्-   | śivābhyāṃ-astoka-tribhuvana śivābhyāṃ hṛdi punar-   |
| भवाभ्यां आनन्द स्फुर-दनुभवाभ्यां नतिरियम् ‖ 1 ‖   | bhavābhyāṃ ānanda sphura-danubhavābhyāṃ natiriyam ‖ 1 ‖   |
|  |  |
| गलन्ती शम्भो त्वच्-चरित-सरितः किल्बिश-रजो   | galantī śambho tvac-carita-saritaḥ kilbiśa-rajo   |
| दलन्ती धीकुल्या-सरणिशु पतन्ती विजयताम्   | dalantī dhīkulyā-saraṇiśu patantī vijayatām   |
| दिशन्ती संसार-भ्रमण-परिताप-उपशमनं   | diśantī saṃsāra-bhramaṇa-paritāpa-upaśamanaṃ   |
| वसन्ती मच्-चेतो-हृदभुवि शिवानन्द-लहरी 2   | vasantī mac-ceto-hṛdabhuvi śivānanda-laharī 2   |
|  |  |
| त्रयी-वेद्यं हृद्यं त्रि-पुर-हरं आद्यं त्रि-नयनं   | trayī-vedyaṃ hṛdyaṃ tri-pura-haraṃ ādyaṃ tri-nayanaṃ   |
| जटा-भारोदारं चलद्-उरग-हारं मृग धरम्   | jaṭā-bhārodāraṃ calad-uraga-hāraṃ mṛga dharam   |
| महा-देवं देवं मयि सदय-भावं पशु-पतिं   | mahā-devaṃ devaṃ mayi sadaya-bhāvaṃ paśu-patiṃ   |
| चिद्-आलम्बं साम्बं शिवम्-अति-विडम्बं हृदि भजे 3   | cid-ālambaṃ sāmbaṃ śivam-ati-viḍambaṃ hṛdi bhaje 3   |
|  |  |
| सहस्रं वर्तन्ते जगति विबुधाः क्शुद्र-फलदा   | sahasraṃ vartante jagati vibudhāḥ kśudra-phaladā   |
| न मन्ये स्वप्ने वा तद्-अनुसरणं तत्-कृत-फलम्   | na manye svapne vā tad-anusaraṇaṃ tat-kṛta-phalam   |
| हरि-ब्रह्मादीनां-अपि निकट-भाजां-असुलभं   | hari-brahmādīnāṃ-api nikaṭa-bhājāṃ-asulabhaṃ   |
| चिरं याचे शम्भो शिव तव पदाम्भोज-भजनम् 4   | ciraṃ yāce śambho śiva tava padāmbhoja-bhajanam 4   |
|  |  |
| स्मृतौ शास्त्रे वैद्ये शकुन-कविता-गान-फणितौ   | smṛtau śāstre vaidye śakuna-kavitā-gāna-phaṇitau   |
| पुराणे मन्त्रे वा स्तुति-नटन-हास्येशु-अचतुरः   | purāṇe mantre vā stuti-naṭana-hāsyeśu-acaturaḥ   |
| कथं राज्नां प्रीतिर्-भवति मयि को(अ)हं पशु-पते   | kathaṃ rājnāṃ prītir-bhavati mayi ko(a)haṃ paśu-pate   |
| पशुं मां सर्वज्न प्रथित-कृपया पालय विभो 5   | paśuṃ māṃ sarvajna prathita-kṛpayā pālaya vibho 5   |
|  |  |
| घटो वा मृत्-पिण्डो-अपि-अणुर्-अपि च धूमो-अग्निर्-अचलः   | ghaṭo vā mṛt-piṇḍo-api-aṇur-api ca dhūmo-agnir-acalaḥ   |
| पटो वा तन्तुर्-वा परिहरति किं घोर-शमनम्   | paṭo vā tantur-vā pariharati kiṃ ghora-śamanam   |
| वृथा कण्ठ-क्शोभं वहसि तरसा तर्क-वचसा   | vṛthā kaṇṭha-kśobhaṃ vahasi tarasā tarka-vacasā   |
| पदाम्भोजं शम्भोर्-भज परम-सौख्यं व्रज सुधीः 6   | padāmbhojaṃ śambhor-bhaja parama-saukhyaṃ vraja sudhīḥ 6   |
|  |  |
| मनस्-ते पादाब्जे निवसतु वचः स्तोत्र-फणितौ   | manas-te pādābje nivasatu vacaḥ stotra-phaṇitau   |
| करौ च-अभ्यर्चायां श्रुतिर्-अपि कथाकर्णन-विधौ   | karau ca-abhyarcāyāṃ śrutir-api kathākarṇana-vidhau   |
| तव ध्याने बुद्धिर्-नयन-युगलं मूर्ति-विभवे   | tava dhyāne buddhir-nayana-yugalaṃ mūrti-vibhave   |
| पर-ग्रन्थान् कैर्-वा परम-शिव जाने परम्-अतः 7   | para-granthān kair-vā parama-śiva jāne param-ataḥ 7   |
|  |  |
| यथा बुद्धिः-शुक्तौ रजतं इति काचाश्मनि मणिर्-   | yathā buddhiḥ-śuktau rajataṃ iti kācāśmani maṇir-   |
| जले पैश्टे क्शीरं भवति मृग-तृश्णासु सलिलम्   | jale paiśṭe kśīraṃ bhavati mṛga-tṛśṇāsu salilam   |
| तथा देव-भ्रान्त्या भजति भवद्-अन्यं जड जनो   | tathā deva-bhrāntyā bhajati bhavad-anyaṃ jaḍa jano   |
| महा-देवेशं त्वां मनसि च न मत्वा पशु-पते 8   | mahā-deveśaṃ tvāṃ manasi ca na matvā paśu-pate 8   |
|  |  |
| गभीरे कासारे विशति विजने घोर-विपिने   | gabhīre kāsāre viśati vijane ghora-vipine   |
| विशाले शैले च भ्रमति कुसुमार्थं जड-मतिः   | viśāle śaile ca bhramati kusumārthaṃ jaḍa-matiḥ   |
| समर्प्यैकं चेतः-सरसिजं उमा नाथ भवते   | samarpyaikaṃ cetaḥ-sarasijaṃ umā nātha bhavate   |
| सुखेन-अवस्थातुं जन इह न जानाति किम्-अहो 9   | sukhena-avasthātuṃ jana iha na jānāti kim-aho 9   |
|  |  |
| नरत्वं देवत्वं नग-वन-मृगत्वं मशकता   | naratvaṃ devatvaṃ naga-vana-mṛgatvaṃ maśakatā   |
| पशुत्वं कीटत्वं भवतु विहगत्वादि-जननम्   | paśutvaṃ kīṭatvaṃ bhavatu vihagatvādi-jananam   |
| सदा त्वत्-पादाब्ज-स्मरण-परमानन्द-लहरी   | sadā tvat-pādābja-smaraṇa-paramānanda-laharī   |
| विहारासक्तं चेद्-हृदयं-इह किं तेन वपुशा 10   | vihārāsaktaṃ ced-hṛdayaṃ-iha kiṃ tena vapuśā 10   |
|  |  |
| वटुर्वा गेही वा यतिर्-अपि जटी वा तदितरो   | vaṭurvā gehī vā yatir-api jaṭī vā taditaro   |
| नरो वा यः कश्चिद्-भवतु भव किं तेन भवति   | naro vā yaḥ kaścid-bhavatu bhava kiṃ tena bhavati   |
| यदीयं हृत्-पद्मं यदि भवद्-अधीनं पशु-पते   | yadīyaṃ hṛt-padmaṃ yadi bhavad-adhīnaṃ paśu-pate   |
| तदीयस्-त्वं शम्भो भवसि भव भारं च वहसि 11   | tadīyas-tvaṃ śambho bhavasi bhava bhāraṃ ca vahasi 11   |
|  |  |
| गुहायां गेहे वा बहिर्-अपि वने वा(अ)द्रि-शिखरे   | guhāyāṃ gehe vā bahir-api vane vā(a)dri-śikhare   |
| जले वा वह्नौ वा वसतु वसतेः किं वद फलम्   | jale vā vahnau vā vasatu vasateḥ kiṃ vada phalam   |
| सदा यस्यैवान्तःकरणम्-अपि शम्बो तव पदे   | sadā yasyaivāntaḥkaraṇam-api śambo tava pade   |
| स्थितं चॆद्-योगो(अ)सौ स च परम-योगी स च सुखी 12   | sthitaṃ ced-yogo(a)sau sa ca parama-yogī sa ca sukhī 12   |
|  |  |
| असारे संसारे निज-भजन-दूरे जडधिया   | asāre saṃsāre nija-bhajana-dūre jaḍadhiyā   |
| भरमन्तं माम्-अन्धं परम-कृपया पातुम् उचितम्   | bharamantaṃ mām-andhaṃ parama-kṛpayā pātum ucitam   |
| मद्-अन्यः को दीनस्-तव कृपण-रक्शाति-निपुणस्-   | mad-anyaḥ ko dīnas-tava kṛpaṇa-rakśāti-nipuṇas-   |
| त्वद्-अन्यः को वा मे त्रि-जगति शरण्यः पशु-पते 13   | tvad-anyaḥ ko vā me tri-jagati śaraṇyaḥ paśu-pate 13   |
|  |  |
| प्रभुस्-त्वं दीनानां खलु परम-बन्धुः पशु-पते   | prabhus-tvaṃ dīnānāṃ khalu parama-bandhuḥ paśu-pate   |
| प्रमुख्यो(अ)हं तेशाम्-अपि किम्-उत बन्धुत्वम्-अनयोः   | pramukhyo(a)haṃ teśām-api kim-uta bandhutvam-anayoḥ   |
| त्वयैव क्शन्तव्याः शिव मद्-अपराधाश्-च सकलाः   | tvayaiva kśantavyāḥ śiva mad-aparādhāś-ca sakalāḥ   |
| प्रयत्नात्-कर्तव्यं मद्-अवनम्-इयं बन्धु-सरणिः 14   | prayatnāt-kartavyaṃ mad-avanam-iyaṃ bandhu-saraṇiḥ 14   |
|  |  |
| उपेक्शा नो चेत् किं न हरसि भवद्-ध्यान-विमुखां   | upekśā no cet kiṃ na harasi bhavad-dhyāna-vimukhāṃ   |
| दुराशा-भूयिश्ठां विधि-लिपिम्-अशक्तो यदि भवान्   | durāśā-bhūyiśṭhāṃ vidhi-lipim-aśakto yadi bhavān   |
| शिरस्-तद्-वदिधात्रं न नखलु सुवृत्तं पशु-पते   | śiras-tad-vadidhātraṃ na nakhalu suvṛttaṃ paśu-pate   |
| कथं वा निर्-यत्नं कर-नख-मुखेनैव लुलितम् 15   | kathaṃ vā nir-yatnaṃ kara-nakha-mukhenaiva lulitam 15   |
|  |  |
| विरिन्चिर्-दीर्घायुर्-भवतु भवता तत्-पर-शिरश्-   | virincir-dīrghāyur-bhavatu bhavatā tat-para-śiraś-   |
| चतुश्कं संरक्श्यं स खलु भुवि दैन्यं लिखितवान्   | catuśkaṃ saṃrakśyaṃ sa khalu bhuvi dainyaṃ likhitavān   |
| विचारः को वा मां विशद-कृपया पाति शिव ते   | vicāraḥ ko vā māṃ viśada-kṛpayā pāti śiva te   |
| कटाक्श-व्यापारः स्वयम्-अपि च दीनावन-परः 16   | kaṭākśa-vyāpāraḥ svayam-api ca dīnāvana-paraḥ 16   |
|  |  |
| फलाद्-वा पुण्यानां मयि करुणया वा त्वयि विभो   | phalād-vā puṇyānāṃ mayi karuṇayā vā tvayi vibho   |
| प्रसन्ने(अ)पि स्वामिन् भवद्-अमल-पादाब्ज-युगलम्   | prasanne(a)pi svāmin bhavad-amala-pādābja-yugalam   |
| कथं पश्येयं मां स्थगयति नमः-सम्भ्रम-जुशां   | kathaṃ paśyeyaṃ māṃ sthagayati namaḥ-sambhrama-juśāṃ   |
| निलिम्पानां श्रेणिर्-निज-कनक-माणिक्य-मकुटैः 17   | nilimpānāṃ śreṇir-nija-kanaka-māṇikya-makuṭaiḥ 17   |
|  |  |
| त्वम्-एको लोकानां परम-फलदो दिव्य-पदवीं   | tvam-eko lokānāṃ parama-phalado divya-padavīṃ   |
| वहन्तस्-त्वन्मूलां पुनर्-अपि भजन्ते हरि-मुखाः   | vahantas-tvanmūlāṃ punar-api bhajante hari-mukhāḥ   |
| कियद्-वा दाक्शिण्यं तव शिव मदाशा च कियती   | kiyad-vā dākśiṇyaṃ tava śiva madāśā ca kiyatī   |
| कदा वा मद्-रक्शां वहसि करुणा-पूरित-दृशा 18   | kadā vā mad-rakśāṃ vahasi karuṇā-pūrita-dṛśā 18   |
|  |  |
| दुराशा-भूयिश्ठे दुरधिप-गृह-द्वार-घटके   | durāśā-bhūyiśṭhe duradhipa-gṛha-dvāra-ghaṭake   |
| दुरन्ते संसारे दुरित-निलये दुःख जनके   | durante saṃsāre durita-nilaye duḥkha janake   |
| मदायासम् किं न व्यपनयसि कस्योपकृतये   | madāyāsam kiṃ na vyapanayasi kasyopakṛtaye   |
| वदेयं प्रीतिश्-चेत् तव शिव कृतार्थाः खलु वयम् 19   | vadeyaṃ prītiś-cet tava śiva kṛtārthāḥ khalu vayam 19   |
|  |  |
| सदा मोहाटव्यां चरति युवतीनां कुच-गिरौ   | sadā mohāṭavyāṃ carati yuvatīnāṃ kuca-girau   |
| नटत्य्-आशा-शाखास्-वटति झटिति स्वैरम्-अभितः   | naṭaty-āśā-śākhās-vaṭati jhaṭiti svairam-abhitaḥ   |
| कपालिन् भिक्शो मे हृदय-कपिम्-अत्यन्त-चपलं   | kapālin bhikśo me hṛdaya-kapim-atyanta-capalaṃ   |
| दृढं भक्त्या बद्ध्वा शिव भवद्-अधीनं कुरु विभो 20   | dṛḍhaṃ bhaktyā baddhvā śiva bhavad-adhīnaṃ kuru vibho 20   |
|  |  |
| धृति-स्तम्भाधारं दृढ-गुण निबद्धां सगमनां   | dhṛti-stambhādhāraṃ dṛḍha-guṇa nibaddhāṃ sagamanāṃ   |
| विचित्रां पद्माढ्यां प्रति-दिवस-सन्मार्ग-घटिताम्   | vicitrāṃ padmāḍhyāṃ prati-divasa-sanmārga-ghaṭitām   |
| स्मरारे मच्चेतः-स्फुट-पट-कुटीं प्राप्य विशदां   | smarāre maccetaḥ-sphuṭa-paṭa-kuṭīṃ prāpya viśadāṃ   |
| जय स्वामिन् शक्त्या सह शिव गणैः-सेवित विभो 21   | jaya svāmin śaktyā saha śiva gaṇaiḥ-sevita vibho 21   |
|  |  |
| प्रलोभाद्यैर्-अर्थाहरण-पर-तन्त्रो धनि-गृहे   | pralobhādyair-arthāharaṇa-para-tantro dhani-gṛhe   |
| प्रवेशोद्युक्तः-सन् भ्रमति बहुधा तस्कर-पते   | praveśodyuktaḥ-san bhramati bahudhā taskara-pate   |
| इमं चेतश्-चोरं कथम्-इह सहे शन्कर विभो   | imaṃ cetaś-coraṃ katham-iha sahe śankara vibho   |
| तवाधीनं कृत्वा मयि निरपराधे कुरु कृपाम् 22   | tavādhīnaṃ kṛtvā mayi niraparādhe kuru kṛpām 22   |
|  |  |
| करोमि त्वत्-पूजां सपदि सुखदो मे भव विभो   | karomi tvat-pūjāṃ sapadi sukhado me bhava vibho   |
| विधित्वं विश्णुत्वम् दिशसि खलु तस्याः फलम्-इति   | vidhitvaṃ viśṇutvam diśasi khalu tasyāḥ phalam-iti   |
| पुनश्च त्वां द्रश्टुं दिवि भुवि वहन् पक्शि-मृगताम्-   | punaśca tvāṃ draśṭuṃ divi bhuvi vahan pakśi-mṛgatām-   |
| अदृश्ट्वा तत्-खेदं कथम्-इह सहे शन्कर विभो 23   | adṛśṭvā tat-khedaṃ katham-iha sahe śankara vibho 23   |
|  |  |
| कदा वा कैलासे कनक-मणि-सौधे सह-गणैर्-   | kadā vā kailāse kanaka-maṇi-saudhe saha-gaṇair-   |
| वसन् शम्भोर्-अग्रे स्फुट-घटित-मूर्धान्जलि-पुटः   | vasan śambhor-agre sphuṭa-ghaṭita-mūrdhānjali-puṭaḥ   |
| विभो साम्ब स्वामिन् परम-शिव पाहीति निगदन्   | vibho sāmba svāmin parama-śiva pāhīti nigadan   |
| विधातृऋणां कल्पान् क्शणम्-इव विनेश्यामि सुखतः 24   | vidhātṛṛṇāṃ kalpān kśaṇam-iva vineśyāmi sukhataḥ 24   |
|  |  |
| स्तवैर्-ब्रह्मादीनां जय-जय-वचोभिर्-नियमानां   | stavair-brahmādīnāṃ jaya-jaya-vacobhir-niyamānāṃ   |
| गणानां केलीभिर्-मदकल-महोक्शस्य ककुदि   | gaṇānāṃ kelībhir-madakala-mahokśasya kakudi   |
| स्थितं नील-ग्रीवं त्रि-नयनं-उमाश्लिश्ट-वपुशं   | sthitaṃ nīla-grīvaṃ tri-nayanaṃ-umāśliśṭa-vapuśaṃ   |
| कदा त्वां पश्येयं कर-धृत-मृगं खण्ड-परशुम् 25   | kadā tvāṃ paśyeyaṃ kara-dhṛta-mṛgaṃ khaṇḍa-paraśum 25   |
|  |  |
| कदा वा त्वां दृश्ट्वा गिरिश तव भव्यान्घ्रि-युगलं   | kadā vā tvāṃ dṛśṭvā giriśa tava bhavyānghri-yugalaṃ   |
| गृहीत्वा हस्ताभ्यां शिरसि नयने वक्शसि वहन्   | gṛhītvā hastābhyāṃ śirasi nayane vakśasi vahan   |
| समाश्लिश्याघ्राय स्फुट-जलज-गन्धान् परिमलान्-   | samāśliśyāghrāya sphuṭa-jalaja-gandhān parimalān-   |
| अलभ्यां ब्रह्माद्यैर्-मुदम्-अनुभविश्यामि हृदये 26   | alabhyāṃ brahmādyair-mudam-anubhaviśyāmi hṛdaye 26   |
|  |  |
| करस्थे हेमाद्रौ गिरिश निकटस्थे धन-पतौ   | karasthe hemādrau giriśa nikaṭasthe dhana-patau   |
| गृहस्थे स्वर्भूजा(अ)मर-सुरभि-चिन्तामणि-गणे   | gṛhasthe svarbhūjā(a)mara-surabhi-cintāmaṇi-gaṇe   |
| शिरस्थे शीतांशौ चरण-युगलस्थे(अ)खिल शुभे   | śirasthe śītāṃśau caraṇa-yugalasthe(a)khila śubhe   |
| कम्-अर्थं दास्ये(अ)हं भवतु भवद्-अर्थं मम मनः 27   | kam-arthaṃ dāsye(a)haṃ bhavatu bhavad-arthaṃ mama manaḥ 27   |
|  |  |
| सारूप्यं तव पूजने शिव महा-देवेति सङ्कीर्तने   | sārūpyaṃ tava pūjane śiva mahā-deveti saṅkīrtane   |
| सामीप्यं शिव भक्ति-धुर्य-जनता-साङ्गत्य-सम्भाशणे   | sāmīpyaṃ śiva bhakti-dhurya-janatā-sāṅgatya-sambhāśaṇe   |
| सालोक्यं च चराचरात्मक-तनु-ध्याने भवानी-पते   | sālokyaṃ ca carācarātmaka-tanu-dhyāne bhavānī-pate   |
| सायुज्यं मम सिद्धिम्-अत्र भवति स्वामिन् कृतार्थोस्म्यहम् 28   | sāyujyaṃ mama siddhim-atra bhavati svāmin kṛtārthosmyaham 28   |
|  |  |
| त्वत्-पादाम्बुजम्-अर्चयामि परमं त्वां चिन्तयामि-अन्वहं   | tvat-pādāmbujam-arcayāmi paramaṃ tvāṃ cintayāmi-anvahaṃ   |
| त्वाम्-ईशं शरणं व्रजामि वचसा त्वाम्-एव याचे विभो   | tvām-īśaṃ śaraṇaṃ vrajāmi vacasā tvām-eva yāce vibho   |
| वीक्शां मे दिश चाक्शुशीं स-करुणां दिव्यैश्-चिरं प्रार्थितां   | vīkśāṃ me diśa cākśuśīṃ sa-karuṇāṃ divyaiś-ciraṃ prārthitāṃ   |
| शम्भो लोक-गुरो मदीय-मनसः सौख्योपदेशं कुरु 29   | śambho loka-guro madīya-manasaḥ saukhyopadeśaṃ kuru 29   |
|  |  |
| वस्त्रोद्-धूत विधौ सहस्र-करता पुश्पार्चने विश्णुता   | vastrod-dhūta vidhau sahasra-karatā puśpārcane viśṇutā   |
| गन्धे गन्ध-वहात्मता(अ)न्न-पचने बहिर्-मुखाध्यक्शता   | gandhe gandha-vahātmatā(a)nna-pacane bahir-mukhādhyakśatā   |
| पात्रे कान्चन-गर्भतास्ति मयि चेद् बालेन्दु चूडा-मणे   | pātre kāncana-garbhatāsti mayi ced bālendu cūḍā-maṇe   |
| शुश्रूशां करवाणि ते पशु-पते स्वामिन् त्रि-लोकी-गुरो 30   | śuśrūśāṃ karavāṇi te paśu-pate svāmin tri-lokī-guro 30   |
|  |  |
| नालं वा परमोपकारकम्-इदं त्वेकं पशूनां पते   | nālaṃ vā paramopakārakam-idaṃ tvekaṃ paśūnāṃ pate   |
| पश्यन् कुक्शि-गतान् चराचर-गणान् बाह्यस्थितान् रक्शितुम्   | paśyan kukśi-gatān carācara-gaṇān bāhyasthitān rakśitum   |
| सर्वामर्त्य-पलायनौशधम्-अति-ज्वाला-करं भी-करं   | sarvāmartya-palāyanauśadham-ati-jvālā-karaṃ bhī-karaṃ   |
| निक्शिप्तं गरलं गले न गलितं नोद्गीर्णम्-एव-त्वया 31   | nikśiptaṃ garalaṃ gale na galitaṃ nodgīrṇam-eva-tvayā 31   |
|  |  |
| ज्वालोग्रः सकलामराति-भयदः क्श्वेलः कथं वा त्वया   | jvālograḥ sakalāmarāti-bhayadaḥ kśvelaḥ kathaṃ vā tvayā   |
| दृश्टः किं च करे धृतः कर-तले किं पक्व-जम्बू-फलम्   | dṛśṭaḥ kiṃ ca kare dhṛtaḥ kara-tale kiṃ pakva-jambū-phalam   |
| जिह्वायां निहितश्च सिद्ध-घुटिका वा कण्ठ-देशे भृतः   | jihvāyāṃ nihitaśca siddha-ghuṭikā vā kaṇṭha-deśe bhṛtaḥ   |
| किं ते नील-मणिर्-विभूशणम्-अयं शम्भो महात्मन् वद 32   | kiṃ te nīla-maṇir-vibhūśaṇam-ayaṃ śambho mahātman vada 32   |
|  |  |
| नालं वा सकृद्-एव देव भवतः सेवा नतिर्-वा नुतिः   | nālaṃ vā sakṛd-eva deva bhavataḥ sevā natir-vā nutiḥ   |
| पूजा वा स्मरणं कथा-श्रवणम्-अपि-आलोकनं मादृशाम्   | pūjā vā smaraṇaṃ kathā-śravaṇam-api-ālokanaṃ mādṛśām   |
| स्वामिन्न्-अस्थिर-देवतानुसरणायासेन किं लभ्यते   | svāminn-asthira-devatānusaraṇāyāsena kiṃ labhyate   |
| का वा मुक्तिर्-इतः कुतो भवति चेत् किं प्रार्थनीयं तदा 33   | kā vā muktir-itaḥ kuto bhavati cet kiṃ prārthanīyaṃ tadā 33   |
|  |  |
| किं ब्रूमस्-तव साहसं पशु-पते कस्यास्ति शम्भो भवद्-   | kiṃ brūmas-tava sāhasaṃ paśu-pate kasyāsti śambho bhavad-   |
| धैर्यं चेदृशम्-आत्मनः-स्थितिर्-इयं चान्यैः कथं लभ्यते   | dhairyaṃ cedṛśam-ātmanaḥ-sthitir-iyaṃ cānyaiḥ kathaṃ labhyate   |
| भ्रश्यद्-देव-गणं त्रसन्-मुनि-गणं नश्यत्-प्रपन्चं लयं   | bhraśyad-deva-gaṇaṃ trasan-muni-gaṇaṃ naśyat-prapancaṃ layaṃ   |
| पश्यन्-निर्भय एक एव विहरति-आनन्द-सान्द्रो भवान् 34   | paśyan-nirbhaya eka eva viharati-ānanda-sāndro bhavān 34   |
|  |  |
| योग-क्शेम-धुरं-धरस्य सकलः-श्रेयः प्रदोद्योगिनो   | yoga-kśema-dhuraṃ-dharasya sakalaḥ-śreyaḥ pradodyogino   |
| दृश्टादृश्ट-मतोपदेश-कृतिनो बाह्यान्तर-व्यापिनः   | dṛśṭādṛśṭa-matopadeśa-kṛtino bāhyāntara-vyāpinaḥ   |
| सर्वज्नस्य दया-करस्य भवतः किं वेदितव्यं मया   | sarvajnasya dayā-karasya bhavataḥ kiṃ veditavyaṃ mayā   |
| शम्भो त्वं परमान्तरङ्ग इति मे चित्ते स्मरामि-अन्वहम् 35   | śambho tvaṃ paramāntaraṅga iti me citte smarāmi-anvaham 35   |
|  |  |
| भक्तो भक्ति-गुणावृते मुद्-अमृता-पूर्णे प्रसन्ने मनः   | bhakto bhakti-guṇāvṛte mud-amṛtā-pūrṇe prasanne manaḥ   |
| कुम्भे साम्ब तवान्घ्रि-पल्लव युगं संस्थाप्य संवित्-फलम्   | kumbhe sāmba tavānghri-pallava yugaṃ saṃsthāpya saṃvit-phalam   |
| सत्त्वं मन्त्रम्-उदीरयन्-निज शरीरागार शुद्धिं वहन्   | sattvaṃ mantram-udīrayan-nija śarīrāgāra śuddhiṃ vahan   |
| पुण्याहं प्रकटी करोमि रुचिरं कल्याणम्-आपादयन् 36   | puṇyāhaṃ prakaṭī karomi ruciraṃ kalyāṇam-āpādayan 36   |
|  |  |
| आम्नायाम्बुधिम्-आदरेण सुमनः-सन्घाः-समुद्यन्-मनो   | āmnāyāmbudhim-ādareṇa sumanaḥ-sanghāḥ-samudyan-mano   |
| मन्थानं दृढ भक्ति-रज्जु-सहितं कृत्वा मथित्वा ततः   | manthānaṃ dṛḍha bhakti-rajju-sahitaṃ kṛtvā mathitvā tataḥ   |
| सोमं कल्प-तरुं सु-पर्व-सुरभिं चिन्ता-मणिं धीमतां   | somaṃ kalpa-taruṃ su-parva-surabhiṃ cintā-maṇiṃ dhīmatāṃ   |
| नित्यानन्द-सुधां निरन्तर-रमा-सौभाग्यम्-आतन्वते 37   | nityānanda-sudhāṃ nirantara-ramā-saubhāgyam-ātanvate 37   |
|  |  |
| प्राक्-पुण्याचल-मार्ग-दर्शित-सुधा-मूर्तिः प्रसन्नः-शिवः   | prāk-puṇyācala-mārga-darśita-sudhā-mūrtiḥ prasannaḥ-śivaḥ   |
| सोमः-सद्-गुण-सेवितो मृग-धरः पूर्णास्-तमो-मोचकः   | somaḥ-sad-guṇa-sevito mṛga-dharaḥ pūrṇās-tamo-mocakaḥ   |
| चेतः पुश्कर-लक्शितो भवति चेद्-आनन्द-पाथो-निधिः   | cetaḥ puśkara-lakśito bhavati ced-ānanda-pātho-nidhiḥ   |
| प्रागल्भ्येन विजृम्भते सुमनसां वृत्तिस्-तदा जायते 38   | prāgalbhyena vijṛmbhate sumanasāṃ vṛttis-tadā jāyate 38   |
|  |  |
| धर्मो मे चतुर्-अन्घ्रिकः सुचरितः पापं विनाशं गतं   | dharmo me catur-anghrikaḥ sucaritaḥ pāpaṃ vināśaṃ gataṃ   |
| काम-क्रोध-मदादयो विगलिताः कालाः सुखाविश्कृताः   | kāma-krodha-madādayo vigalitāḥ kālāḥ sukhāviśkṛtāḥ   |
| ज्नानानन्द-महौशधिः सुफलिता कैवल्य नाथे सदा   | jnānānanda-mahauśadhiḥ suphalitā kaivalya nāthe sadā   |
| मान्ये मानस-पुण्डरीक-नगरे राजावतंसे स्थिते 39   | mānye mānasa-puṇḍarīka-nagare rājāvataṃse sthite 39   |
|  |  |
| धी-यन्त्रेण वचो-घटेन कविता-कुल्योपकुल्याक्रमैर्-   | dhī-yantreṇa vaco-ghaṭena kavitā-kulyopakulyākramair-   |
| आनीतैश्च सदाशिवस्य चरिताम्भो-राशि-दिव्यामृतैः   | ānītaiśca sadāśivasya caritāmbho-rāśi-divyāmṛtaiḥ   |
| हृत्-केदार-युताश्-च भक्ति-कलमाः साफल्यम्-आतन्वते   | hṛt-kedāra-yutāś-ca bhakti-kalamāḥ sāphalyam-ātanvate   |
| दुर्भिक्शान्-मम सेवकस्य भगवन् विश्वेश भीतिः कुतः 40   | durbhikśān-mama sevakasya bhagavan viśveśa bhītiḥ kutaḥ 40   |
|  |  |
| पापोत्पात-विमोचनाय रुचिरैश्वर्याय मृत्युं-जय   | pāpotpāta-vimocanāya ruciraiśvaryāya mṛtyuṃ-jaya   |
| स्तोत्र-ध्यान-नति-प्रदिक्शिण-सपर्यालोकनाकर्णने   | stotra-dhyāna-nati-pradikśiṇa-saparyālokanākarṇane   |
| जिह्वा-चित्त-शिरोन्घ्रि-हस्त-नयन-श्रोत्रैर्-अहम् प्रार्थितो   | jihvā-citta-śironghri-hasta-nayana-śrotrair-aham prārthito   |
| माम्-आज्नापय तन्-निरूपय मुहुर्-मामेव मा मे(अ)वचः 41   | mām-ājnāpaya tan-nirūpaya muhur-māmeva mā me(a)vacaḥ 41   |
|  |  |
| गाम्भीर्यं परिखा-पदं घन-धृतिः प्राकार-उद्यद्-गुण   | gāmbhīryaṃ parikhā-padaṃ ghana-dhṛtiḥ prākāra-udyad-guṇa   |
| स्तोमश्-चाप्त-बलं घनेन्द्रिय-चयो द्वाराणि देहे स्थितः   | stomaś-cāpta-balaṃ ghanendriya-cayo dvārāṇi dehe sthitaḥ   |
| विद्या-वस्तु-समृद्धिर्-इति-अखिल-सामग्री-समेते सदा   | vidyā-vastu-samṛddhir-iti-akhila-sāmagrī-samete sadā   |
| दुर्गाति-प्रिय-देव मामक-मनो-दुर्गे निवासं कुरु 42   | durgāti-priya-deva māmaka-mano-durge nivāsaṃ kuru 42   |
|  |  |
| मा गच्च त्वम्-इतस्-ततो गिरिश भो मय्येव वासं कुरु   | mā gaccha tvam-itas-tato giriśa bho mayyeva vāsaṃ kuru   |
| स्वामिन्न्-आदि किरात मामक-मनः कान्तार-सीमान्तरे   | svāminn-ādi kirāta māmaka-manaḥ kāntāra-sīmāntare   |
| वर्तन्ते बहुशो मृगा मद-जुशो मात्सर्य-मोहादयस्-   | vartante bahuśo mṛgā mada-juśo mātsarya-mohādayas-   |
| तान् हत्वा मृगया-विनोद रुचिता-लाभं च सम्प्राप्स्यसि 43   | tān hatvā mṛgayā-vinoda rucitā-lābhaṃ ca samprāpsyasi 43   |
|  |  |
| कर-लग्न मृगः करीन्द्र-भन्गो   | kara-lagna mṛgaḥ karīndra-bhango   |
| घन शार्दूल-विखण्डनो(अ)स्त-जन्तुः   | ghana śārdūla-vikhaṇḍano(a)sta-jantuḥ   |
| गिरिशो विशद्-आकृतिश्-च चेतः   | giriśo viśad-ākṛtiś-ca cetaḥ   |
| कुहरे पन्च मुखोस्ति मे कुतो भीः 44   | kuhare panca mukhosti me kuto bhīḥ 44   |
|  |  |
| चन्दः-शाखि-शिखान्वितैर्-द्विज-वरैः संसेविते शाश्वते   | chandaḥ-śākhi-śikhānvitair-dvija-varaiḥ saṃsevite śāśvate   |
| सौख्यापादिनि खेद-भेदिनि सुधा-सारैः फलैर्-दीपिते   | saukhyāpādini kheda-bhedini sudhā-sāraiḥ phalair-dīpite   |
| चेतः पक्शि-शिखा-मणे त्यज वृथा-सन्चारम्-अन्यैर्-अलं   | cetaḥ pakśi-śikhā-maṇe tyaja vṛthā-sancāram-anyair-alaṃ   |
| नित्यं शन्कर-पाद-पद्म-युगली-नीडे विहारं कुरु 45   | nityaṃ śankara-pāda-padma-yugalī-nīḍe vihāraṃ kuru 45   |
|  |  |
| आकीर्णे नख-राजि-कान्ति-विभवैर्-उद्यत्-सुधा-वैभवैर्-   | ākīrṇe nakha-rāji-kānti-vibhavair-udyat-sudhā-vaibhavair-   |
| आधौतेपि च पद्म-राग-ललिते हंस-व्रजैर्-आश्रिते   | ādhautepi ca padma-rāga-lalite haṃsa-vrajair-āśrite   |
| नित्यं भक्ति-वधू गणैश्-च रहसि स्वेच्चा-विहारं कुरु   | nityaṃ bhakti-vadhū gaṇaiś-ca rahasi svecchā-vihāraṃ kuru   |
| स्थित्वा मानस-राज-हंस गिरिजा नाथान्घ्रि-सौधान्तरे 46   | sthitvā mānasa-rāja-haṃsa girijā nāthānghri-saudhāntare 46   |
|  |  |
| शम्भु-ध्यान-वसन्त-सन्गिनि हृदारामे(अ)घ-जीर्णच्चदाः   | śambhu-dhyāna-vasanta-sangini hṛdārāme(a)gha-jīrṇacchadāḥ   |
| स्रस्ता भक्ति लताच्चटा विलसिताः पुण्य-प्रवाल-श्रिताः   | srastā bhakti latācchaṭā vilasitāḥ puṇya-pravāla-śritāḥ   |
| दीप्यन्ते गुण-कोरका जप-वचः पुश्पाणि सद्-वासना   | dīpyante guṇa-korakā japa-vacaḥ puśpāṇi sad-vāsanā   |
| ज्नानानन्द-सुधा-मरन्द-लहरी संवित्-फलाभ्युन्नतिः 47   | jnānānanda-sudhā-maranda-laharī saṃvit-phalābhyunnatiḥ 47   |
|  |  |
| नित्यानन्द-रसालयं सुर-मुनि-स्वान्ताम्बुजाताश्रयं   | nityānanda-rasālayaṃ sura-muni-svāntāmbujātāśrayaṃ   |
| स्वच्चं सद्-द्विज-सेवितं कलुश-हृत्-सद्-वासनाविश्कृतम्   | svacchaṃ sad-dvija-sevitaṃ kaluśa-hṛt-sad-vāsanāviśkṛtam   |
| शम्भु-ध्यान-सरोवरं व्रज मनो-हंसावतंस स्थिरं   | śambhu-dhyāna-sarovaraṃ vraja mano-haṃsāvataṃsa sthiraṃ   |
| किं क्शुद्राश्रय-पल्वल-भ्रमण-सञ्जात-श्रमं प्राप्स्यसि 48   | kiṃ kśudrāśraya-palvala-bhramaṇa-sañjāta-śramaṃ prāpsyasi 48   |
|  |  |
| आनन्दामृत-पूरिता हर-पदाम्भोजालवालोद्यता   | ānandāmṛta-pūritā hara-padāmbhojālavālodyatā   |
| स्थैर्योपघ्नम्-उपेत्य भक्ति लतिका शाखोपशाखान्विता   | sthairyopaghnam-upetya bhakti latikā śākhopaśākhānvitā   |
| उच्चैर्-मानस-कायमान-पटलीम्-आक्रम्य निश्-कल्मशा   | ucchair-mānasa-kāyamāna-paṭalīm-ākramya niś-kalmaśā   |
| नित्याभीश्ट-फल-प्रदा भवतु मे सत्-कर्म-संवर्धिता 49   | nityābhīśṭa-phala-pradā bhavatu me sat-karma-saṃvardhitā 49   |
|  |  |
| सन्ध्यारम्भ-विजृम्भितं श्रुति-शिर-स्थानान्तर्-आधिश्ठितं   | sandhyārambha-vijṛmbhitaṃ śruti-śira-sthānāntar-ādhiśṭhitaṃ   |
| स-प्रेम भ्रमराभिरामम्-असकृत् सद्-वासना-शोभितम्   | sa-prema bhramarābhirāmam-asakṛt sad-vāsanā-śobhitam   |
| भोगीन्द्राभरणं समस्त-सुमनः-पूज्यं गुणाविश्कृतं   | bhogīndrābharaṇaṃ samasta-sumanaḥ-pūjyaṃ guṇāviśkṛtaṃ   |
| सेवे श्री-गिरि-मल्लिकार्जुन-महा-लिन्गं शिवालिन्गितम् 50   | seve śrī-giri-mallikārjuna-mahā-lingaṃ śivālingitam 50   |
|  |  |
| भृन्गीच्चा-नटनोत्कटः करि-मद-ग्राही स्फुरन्-माधव-   | bhṛngīcchā-naṭanotkaṭaḥ kari-mada-grāhī sphuran-mādhava-   |
| आह्लादो नाद-युतो महासित-वपुः पन्चेशुणा चादृतः   | āhlādo nāda-yuto mahāsita-vapuḥ panceśuṇā cādṛtaḥ   |
| सत्-पक्शः सुमनो-वनेशु स पुनः साक्शान्-मदीये मनो   | sat-pakśaḥ sumano-vaneśu sa punaḥ sākśān-madīye mano   |
| राजीवे भ्रमराधिपो विहरतां श्री शैल-वासी विभुः 51   | rājīve bhramarādhipo viharatāṃ śrī śaila-vāsī vibhuḥ 51   |
|  |  |
| कारुण्यामृत-वर्शिणं घन-विपद्-ग्रीश्मच्चिदा-कर्मठं   | kāruṇyāmṛta-varśiṇaṃ ghana-vipad-grīśmacchidā-karmaṭhaṃ   |
| विद्या-सस्य-फलोदयाय सुमनः-संसेव्यम्-इच्चाकृतिम्   | vidyā-sasya-phalodayāya sumanaḥ-saṃsevyam-icchākṛtim   |
| नृत्यद्-भक्त-मयूरम्-अद्रि-निलयं चन्चज्-जटा-मण्डलं   | nṛtyad-bhakta-mayūram-adri-nilayaṃ cancaj-jaṭā-maṇḍalaṃ   |
| शम्भो वान्चति नील-कन्धर-सदा त्वां मे मनश्-चातकः 52   | śambho vānchati nīla-kandhara-sadā tvāṃ me manaś-cātakaḥ 52   |
|  |  |
| आकाशेन शिखी समस्त फणिनां नेत्रा कलापी नता-   | ākāśena śikhī samasta phaṇināṃ netrā kalāpī natā-   |
| (अ)नुग्राहि-प्रणवोपदेश-निनदैः केकीति यो गीयते   | (a)nugrāhi-praṇavopadeśa-ninadaiḥ kekīti yo gīyate   |
| श्यामां शैल-समुद्भवां घन-रुचिं दृश्ट्वा नटन्तं मुदा   | śyāmāṃ śaila-samudbhavāṃ ghana-ruciṃ dṛśṭvā naṭantaṃ mudā   |
| वेदान्तोपवने विहार-रसिकं तं नील-कण्ठं भजे 53   | vedāntopavane vihāra-rasikaṃ taṃ nīla-kaṇṭhaṃ bhaje 53   |
|  |  |
| सन्ध्या घर्म-दिनात्ययो हरि-कराघात-प्रभूतानक-   | sandhyā gharma-dinātyayo hari-karāghāta-prabhūtānaka-   |
| ध्वानो वारिद गर्जितं दिविशदां दृश्टिच्चटा चन्चला   | dhvāno vārida garjitaṃ diviśadāṃ dṛśṭicchaṭā cancalā   |
| भक्तानां परितोश बाश्प विततिर्-वृश्टिर्-मयूरी शिवा   | bhaktānāṃ paritośa bāśpa vitatir-vṛśṭir-mayūrī śivā   |
| यस्मिन्न्-उज्ज्वल-ताण्डवं विजयते तं नील-कण्ठं भजे 54   | yasminn-ujjvala-tāṇḍavaṃ vijayate taṃ nīla-kaṇṭhaṃ bhaje 54   |
|  |  |
| आद्यायामित-तेजसे-श्रुति-पदैर्-वेद्याय साध्याय ते   | ādyāyāmita-tejase-śruti-padair-vedyāya sādhyāya te   |
| विद्यानन्द-मयात्मने त्रि-जगतः-संरक्शणोद्योगिने   | vidyānanda-mayātmane tri-jagataḥ-saṃrakśaṇodyogine   |
| ध्येयायाखिल-योगिभिः-सुर-गणैर्-गेयाय मायाविने   | dhyeyāyākhila-yogibhiḥ-sura-gaṇair-geyāya māyāvine   |
| सम्यक् ताण्डव-सम्भ्रमाय जटिने सेयं नतिः-शम्भवे 55   | samyak tāṇḍava-sambhramāya jaṭine seyaṃ natiḥ-śambhave 55   |
|  |  |
| नित्याय त्रि-गुणात्मने पुर-जिते कात्यायनी-श्रेयसे   | nityāya tri-guṇātmane pura-jite kātyāyanī-śreyase   |
| सत्यायादि कुटुम्बिने मुनि-मनः प्रत्यक्श-चिन्-मूर्तये   | satyāyādi kuṭumbine muni-manaḥ pratyakśa-cin-mūrtaye   |
| माया-सृश्ट-जगत्-त्रयाय सकल-आम्नायान्त-सन्चारिणे   | māyā-sṛśṭa-jagat-trayāya sakala-āmnāyānta-sancāriṇe   |
| सायं ताण्डव-सम्भ्रमाय जटिने सेयं नतिः-शम्भवे 56   | sāyaṃ tāṇḍava-sambhramāya jaṭine seyaṃ natiḥ-śambhave 56   |
|  |  |
| नित्यं स्वोदर-पोशणाय सकलान्-उद्दिश्य वित्ताशया   | nityaṃ svodara-pośaṇāya sakalān-uddiśya vittāśayā   |
| व्यर्थं पर्यटनं करोमि भवतः-सेवां न जाने विभो   | vyarthaṃ paryaṭanaṃ karomi bhavataḥ-sevāṃ na jāne vibho   |
| मज्-जन्मान्तर-पुण्य-पाक-बलतस्-त्वं शर्व सर्वान्तरस्-   | maj-janmāntara-puṇya-pāka-balatas-tvaṃ śarva sarvāntaras-   |
| तिश्ठस्येव हि तेन वा पशु-पते ते रक्शणीयो(अ)स्म्यहम् 57   | tiśṭhasyeva hi tena vā paśu-pate te rakśaṇīyo(a)smyaham 57   |
|  |  |
| एको वारिज-बान्धवः क्शिति-नभो व्याप्तं तमो-मण्डलं   | eko vārija-bāndhavaḥ kśiti-nabho vyāptaṃ tamo-maṇḍalaṃ   |
| भित्वा लोचन-गोचरोपि भवति त्वं कोटि-सूर्य-प्रभः   | bhitvā locana-gocaropi bhavati tvaṃ koṭi-sūrya-prabhaḥ   |
| वेद्यः किं न भवस्यहो घन-तरं कीदृन्ग्भवेन्-मत्तमस्-   | vedyaḥ kiṃ na bhavasyaho ghana-taraṃ kīdṛngbhaven-mattamas-   |
| तत्-सर्वं व्यपनीय मे पशु-पते साक्शात् प्रसन्नो भव 58   | tat-sarvaṃ vyapanīya me paśu-pate sākśāt prasanno bhava 58   |
|  |  |
| हंसः पद्म-वनं समिच्चति यथा नीलाम्बुदं चातकः   | haṃsaḥ padma-vanaṃ samicchati yathā nīlāmbudaṃ cātakaḥ   |
| कोकः कोक-नद-प्रियं प्रति-दिनं चन्द्रं चकोरस्-तथा   | kokaḥ koka-nada-priyaṃ prati-dinaṃ candraṃ cakoras-tathā   |
| चेतो वान्चति मामकं पशु-पते चिन्-मार्ग मृग्यं विभो   | ceto vānchati māmakaṃ paśu-pate cin-mārga mṛgyaṃ vibho   |
| गौरी नाथ भवत्-पदाब्ज-युगलं कैवल्य-सौख्य-प्रदम् 59   | gaurī nātha bhavat-padābja-yugalaṃ kaivalya-saukhya-pradam 59   |
|  |  |
| रोधस्-तोयहृतः श्रमेण-पथिकश्-चायां तरोर्-वृश्टितः   | rodhas-toyahṛtaḥ śrameṇa-pathikaś-chāyāṃ taror-vṛśṭitaḥ   |
| भीतः स्वस्थ गृहं गृहस्थम्-अतिथिर्-दीनः प्रभं धार्मिकम्   | bhītaḥ svastha gṛhaṃ gṛhastham-atithir-dīnaḥ prabhaṃ dhārmikam   |
| दीपं सन्तमसाकुलश्-च शिखिनं शीतावृतस्-त्वं तथा   | dīpaṃ santamasākulaś-ca śikhinaṃ śītāvṛtas-tvaṃ tathā   |
| चेतः-सर्व-भयापहं-व्रज सुखं शम्भोः पदाम्भोरुहम् 60   | cetaḥ-sarva-bhayāpahaṃ-vraja sukhaṃ śambhoḥ padāmbhoruham 60   |
|  |  |
| अन्कोलं निज बीज सन्ततिर्-अयस्कान्तोपलं सूचिका   | ankolaṃ nija bīja santatir-ayaskāntopalaṃ sūcikā   |
| साध्वी नैज विभुं लता क्शिति-रुहं सिन्धुह्-सरिद्-वल्लभम्   | sādhvī naija vibhuṃ latā kśiti-ruhaṃ sindhuh-sarid-vallabham   |
| प्राप्नोतीह यथा तथा पशु-पतेः पादारविन्द-द्वयं   | prāpnotīha yathā tathā paśu-pateḥ pādāravinda-dvayaṃ   |
| चेतोवृत्तिर्-उपेत्य तिश्ठति सदा सा भक्तिर्-इति-उच्यते 61   | cetovṛttir-upetya tiśṭhati sadā sā bhaktir-iti-ucyate 61   |
|  |  |
| आनन्दाश्रुभिर्-आतनोति पुलकं नैर्मल्यतश्-चादनं   | ānandāśrubhir-ātanoti pulakaṃ nairmalyataś-chādanaṃ   |
| वाचा शन्ख मुखे स्थितैश्-च जठरा-पूर्तिं चरित्रामृतैः   | vācā śankha mukhe sthitaiś-ca jaṭharā-pūrtiṃ caritrāmṛtaiḥ   |
| रुद्राक्शैर्-भसितेन देव वपुशो रक्शां भवद्-भावना-   | rudrākśair-bhasitena deva vapuśo rakśāṃ bhavad-bhāvanā-   |
| पर्यन्के विनिवेश्य भक्ति जननी भक्तार्भकं रक्शति 62   | paryanke viniveśya bhakti jananī bhaktārbhakaṃ rakśati 62   |
|  |  |
| मार्गा-वर्तित पादुका पशु-पतेर्-अङ्गस्य कूर्चायते   | mārgā-vartita pādukā paśu-pater-aṅgasya kūrcāyate   |
| गण्डूशाम्बु-निशेचनं पुर-रिपोर्-दिव्याभिशेकायते   | gaṇḍūśāmbu-niśecanaṃ pura-ripor-divyābhiśekāyate   |
| किन्चिद्-भक्शित-मांस-शेश-कबलं नव्योपहारायते   | kincid-bhakśita-māṃsa-śeśa-kabalaṃ navyopahārāyate   |
| भक्तिः किं न करोति-अहो वन-चरो भक्तावतम्सायते 63   | bhaktiḥ kiṃ na karoti-aho vana-caro bhaktāvatamsāyate 63   |
|  |  |
| वक्शस्ताडनम्-अन्तकस्य कठिनापस्मार सम्मर्दनं   | vakśastāḍanam-antakasya kaṭhināpasmāra sammardanaṃ   |
| भू-भृत्-पर्यटनं नमत्-सुर-शिरः-कोटीर सन्घर्शणम्   | bhū-bhṛt-paryaṭanaṃ namat-sura-śiraḥ-koṭīra sangharśaṇam   |
| कर्मेदं मृदुलस्य तावक-पद-द्वन्द्वस्य गौरी-पते   | karmedaṃ mṛdulasya tāvaka-pada-dvandvasya gaurī-pate   |
| मच्चेतो-मणि-पादुका-विहरणं शम्भो सदान्गी-कुरु 64   | macceto-maṇi-pādukā-viharaṇaṃ śambho sadāngī-kuru 64   |
|  |  |
| वक्शस्-ताडन शन्कया विचलितो वैवस्वतो निर्जराः   | vakśas-tāḍana śankayā vicalito vaivasvato nirjarāḥ   |
| कोटीरोज्ज्वल-रत्न-दीप-कलिका-नीराजनं कुर्वते   | koṭīrojjvala-ratna-dīpa-kalikā-nīrājanaṃ kurvate   |
| दृश्ट्वा मुक्ति-वधूस्-तनोति निभृताश्लेशं भवानी-पते   | dṛśṭvā mukti-vadhūs-tanoti nibhṛtāśleśaṃ bhavānī-pate   |
| यच्-चेतस्-तव पाद-पद्म-भजनं तस्येह किं दुर्-लभम् 65   | yac-cetas-tava pāda-padma-bhajanaṃ tasyeha kiṃ dur-labham 65   |
|  |  |
| क्रीडार्थं सृजसि प्रपन्चम्-अखिलं क्रीडा-मृगास्-ते जनाः   | krīḍārthaṃ sṛjasi prapancam-akhilaṃ krīḍā-mṛgās-te janāḥ   |
| यत्-कर्माचरितं मया च भवतः प्रीत्यै भवत्येव तत्   | yat-karmācaritaṃ mayā ca bhavataḥ prītyai bhavatyeva tat   |
| शम्भो स्वस्य कुतूहलस्य करणं मच्चेश्टितं निश्चितं   | śambho svasya kutūhalasya karaṇaṃ macceśṭitaṃ niścitaṃ   |
| तस्मान्-मामक रक्शणं पशु-पते कर्तव्यम्-एव त्वया 66   | tasmān-māmaka rakśaṇaṃ paśu-pate kartavyam-eva tvayā 66   |
|  |  |
| बहु-विध-परितोश-बाश्प-पूर-   | bahu-vidha-paritośa-bāśpa-pūra-   |
| स्फुट-पुलकान्कित-चारु-भोग-भूमिम्   | sphuṭa-pulakānkita-cāru-bhoga-bhūmim   |
| चिर-पद-फल-कान्क्शि-सेव्यमानां   | cira-pada-phala-kānkśi-sevyamānāṃ   |
| परम सदाशिव-भावनां प्रपद्ये 67   | parama sadāśiva-bhāvanāṃ prapadye 67   |
|  |  |
| अमित-मुदमृतं मुहुर्-दुहन्तीं   | amita-mudamṛtaṃ muhur-duhantīṃ   |
| विमल-भवत्-पद-गोश्ठम्-आवसन्तीम्   | vimala-bhavat-pada-gośṭham-āvasantīm   |
| सदय पशु-पते सुपुण्य-पाकां   | sadaya paśu-pate supuṇya-pākāṃ   |
| मम परिपालय भक्ति धेनुम्-एकाम् 68   | mama paripālaya bhakti dhenum-ekām 68   |
|  |  |
| जडता पशुता कलन्किता   | jaḍatā paśutā kalankitā   |
| कुटिल-चरत्वं च नास्ति मयि देव   | kuṭila-caratvaṃ ca nāsti mayi deva   |
| अस्ति यदि राज-मौले   | asti yadi rāja-maule   |
| भवद्-आभरणस्य नास्मि किं पात्रम् 69   | bhavad-ābharaṇasya nāsmi kiṃ pātram 69   |
|  |  |
| अरहसि रहसि स्वतन्त्र-बुद्ध्या   | arahasi rahasi svatantra-buddhyā   |
| वरि-वसितुं सुलभः प्रसन्न-मूर्तिः   | vari-vasituṃ sulabhaḥ prasanna-mūrtiḥ   |
| अगणित फल-दायकः प्रभुर्-मे   | agaṇita phala-dāyakaḥ prabhur-me   |
| जगद्-अधिको हृदि राज-शेखरोस्ति 70   | jagad-adhiko hṛdi rāja-śekharosti 70   |
|  |  |
| आरूढ-भक्ति-गुण-कुन्चित-भाव-चाप-   | ārūḍha-bhakti-guṇa-kuncita-bhāva-cāpa-   |
| युक्तैः-शिव-स्मरण-बाण-गणैर्-अमोघैः   | yuktaiḥ-śiva-smaraṇa-bāṇa-gaṇair-amoghaiḥ   |
| निर्जित्य किल्बिश-रिपून् विजयी सुधीन्द्रः-   | nirjitya kilbiśa-ripūn vijayī sudhīndraḥ-   |
| सानन्दम्-आवहति सुस्थिर-राज-लक्श्मीम् 71   | sānandam-āvahati susthira-rāja-lakśmīm 71   |
|  |  |
| ध्यानान्जनेन समवेक्श्य तमः-प्रदेशं   | dhyānānjanena samavekśya tamaḥ-pradeśaṃ   |
| भित्वा महा-बलिभिर्-ईश्वर नाम-मन्त्रैः   | bhitvā mahā-balibhir-īśvara nāma-mantraiḥ   |
| दिव्याश्रितं भुजग-भूशणम्-उद्वहन्ति   | divyāśritaṃ bhujaga-bhūśaṇam-udvahanti   |
| ये पाद-पद्मम्-इह ते शिव ते कृतार्थाः 72   | ye pāda-padmam-iha te śiva te kṛtārthāḥ 72   |
|  |  |
| भू-दारताम्-उदवहद्-यद्-अपेक्शया श्री-   | bhū-dāratām-udavahad-yad-apekśayā śrī-   |
| भू-दार एव किमतः सुमते लभस्व   | bhū-dāra eva kimataḥ sumate labhasva   |
| केदारम्-आकलित मुक्ति महौशधीनां   | kedāram-ākalita mukti mahauśadhīnāṃ   |
| पादारविन्द भजनं परमेश्वरस्य 73   | pādāravinda bhajanaṃ parameśvarasya 73   |
|  |  |
| आशा-पाश-क्लेश-दुर्-वासनादि-   | āśā-pāśa-kleśa-dur-vāsanādi-   |
| भेदोद्युक्तैर्-दिव्य-गन्धैर्-अमन्दैः   | bhedodyuktair-divya-gandhair-amandaiḥ   |
| आशा-शाटीकस्य पादारविन्दं   | āśā-śāṭīkasya pādāravindaṃ   |
| चेतः-पेटीं वासितां मे तनोतु 74   | cetaḥ-peṭīṃ vāsitāṃ me tanotu 74   |
|  |  |
| कल्याणिनं सरस-चित्र-गतिं सवेगं   | kalyāṇinaṃ sarasa-citra-gatiṃ savegaṃ   |
| सर्वेन्गितज्नम्-अनघं ध्रुव-लक्शणाढ्यम्   | sarvengitajnam-anaghaṃ dhruva-lakśaṇāḍhyam   |
| चेतस्-तुरन्गम्-अधिरुह्य चर स्मरारे   | cetas-turangam-adhiruhya cara smarāre   |
| नेतः-समस्त जगतां वृशभाधिरूढ 75   | netaḥ-samasta jagatāṃ vṛśabhādhirūḍha 75   |
|  |  |
| भक्तिर्-महेश-पद-पुश्करम्-आवसन्ती   | bhaktir-maheśa-pada-puśkaram-āvasantī   |
| कादम्बिनीव कुरुते परितोश-वर्शम्   | kādambinīva kurute paritośa-varśam   |
| सम्पूरितो भवति यस्य मनस्-तटाकस्-   | sampūrito bhavati yasya manas-taṭākas-   |
| तज्-जन्म-सस्यम्-अखिलं सफलं च नान्यत् 76   | taj-janma-sasyam-akhilaṃ saphalaṃ ca nānyat 76   |
|  |  |
| बुद्धिः-स्थिरा भवितुम्-ईश्वर-पाद-पद्म   | buddhiḥ-sthirā bhavitum-īśvara-pāda-padma   |
| सक्ता वधूर्-विरहिणीव सदा स्मरन्ती   | saktā vadhūr-virahiṇīva sadā smarantī   |
| सद्-भावना-स्मरण-दर्शन-कीर्तनादि   | sad-bhāvanā-smaraṇa-darśana-kīrtanādi   |
| सम्मोहितेव शिव-मन्त्र-जपेन विन्ते 77   | sammohiteva śiva-mantra-japena vinte 77   |
|  |  |
| सद्-उपचार-विधिशु-अनु-बोधितां   | sad-upacāra-vidhiśu-anu-bodhitāṃ   |
| सविनयां सुहृदं सदुपाश्रिताम्   | savinayāṃ suhṛdaṃ sadupāśritām   |
| मम समुद्धर बुद्धिम्-इमां प्रभो   | mama samuddhara buddhim-imāṃ prabho   |
| वर-गुणेन नवोढ-वधूम्-इव 78   | vara-guṇena navoḍha-vadhūm-iva 78   |
|  |  |
| नित्यं योगि-मनह्-सरोज-दल-सन्चार-क्शमस्-त्वत्-क्रमः-   | nityaṃ yogi-manah-saroja-dala-sancāra-kśamas-tvat-kramaḥ-   |
| शम्भो तेन कथं कठोर-यम-राड्-वक्शः-कवाट-क्शतिः   | śambho tena kathaṃ kaṭhora-yama-rāḍ-vakśaḥ-kavāṭa-kśatiḥ   |
| अत्यन्तं मृदुलं त्वद्-अन्घ्रि-युगलं हा मे मनश्-चिन्तयति-   | atyantaṃ mṛdulaṃ tvad-anghri-yugalaṃ hā me manaś-cintayati-   |
| एतल्-लोचन-गोचरं कुरु विभो हस्तेन संवाहये 79   | etal-locana-gocaraṃ kuru vibho hastena saṃvāhaye 79   |
|  |  |
| एश्यत्येश जनिं मनो(अ)स्य कठिनं तस्मिन्-नटानीति मद्-   | eśyatyeśa janiṃ mano(a)sya kaṭhinaṃ tasmin-naṭānīti mad-   |
| रक्शायै गिरि सीम्नि कोमल-पद-न्यासः पुराभ्यासितः   | rakśāyai giri sīmni komala-pada-nyāsaḥ purābhyāsitaḥ   |
| नो-चेद्-दिव्य-गृहान्तरेशु सुमनस्-तल्पेशु वेद्यादिशु   | no-ced-divya-gṛhāntareśu sumanas-talpeśu vedyādiśu   |
| प्रायः-सत्सु शिला-तलेशु नटनं शम्भो किमर्थं तव 80   | prāyaḥ-satsu śilā-taleśu naṭanaṃ śambho kimarthaṃ tava 80   |
|  |  |
| कन्चित्-कालम्-उमा-महेश भवतः पादारविन्दार्चनैः   | kancit-kālam-umā-maheśa bhavataḥ pādāravindārcanaiḥ   |
| कन्चिद्-ध्यान-समाधिभिश्-च नतिभिः कन्चित् कथाकर्णनैः   | kancid-dhyāna-samādhibhiś-ca natibhiḥ kancit kathākarṇanaiḥ   |
| कन्चित् कन्चिद्-अवेक्शणैश्-च नुतिभिः कन्चिद्-दशाम्-ईदृशीं   | kancit kancid-avekśaṇaiś-ca nutibhiḥ kancid-daśām-īdṛśīṃ   |
| यः प्राप्नोति मुदा त्वद्-अर्पित मना जीवन् स मुक्तः खलु 81   | yaḥ prāpnoti mudā tvad-arpita manā jīvan sa muktaḥ khalu 81   |
|  |  |
| बाणत्वं वृशभत्वम्-अर्ध-वपुशा भार्यात्वम्-आर्या-पते   | bāṇatvaṃ vṛśabhatvam-ardha-vapuśā bhāryātvam-āryā-pate   |
| घोणित्वं सखिता मृदन्ग वहता चेत्यादि रूपं दधौ   | ghoṇitvaṃ sakhitā mṛdanga vahatā cetyādi rūpaṃ dadhau   |
| त्वत्-पादे नयनार्पणं च कृतवान् त्वद्-देह भागो हरिः   | tvat-pāde nayanārpaṇaṃ ca kṛtavān tvad-deha bhāgo hariḥ   |
| पूज्यात्-पूज्य-तरः-स एव हि न चेत् को वा तदन्यो(अ)धिकः 82   | pūjyāt-pūjya-taraḥ-sa eva hi na cet ko vā tadanyo(a)dhikaḥ 82   |
|  |  |
| जनन-मृति-युतानां सेवया देवतानां   | janana-mṛti-yutānāṃ sevayā devatānāṃ   |
| न भवति सुख-लेशः संशयो नास्ति तत्र   | na bhavati sukha-leśaḥ saṃśayo nāsti tatra   |
| अजनिम्-अमृत रूपं साम्बम्-ईशं भजन्ते   | ajanim-amṛta rūpaṃ sāmbam-īśaṃ bhajante   |
| य इह परम सौख्यं ते हि धन्या लभन्ते 83   | ya iha parama saukhyaṃ te hi dhanyā labhante 83   |
|  |  |
| शिव तव परिचर्या सन्निधानाय गौर्या   | śiva tava paricaryā sannidhānāya gauryā   |
| भव मम गुण-धुर्यां बुद्धि-कन्यां प्रदास्ये   | bhava mama guṇa-dhuryāṃ buddhi-kanyāṃ pradāsye   |
| सकल-भुवन-बन्धो सच्चिद्-आनन्द-सिन्धो   | sakala-bhuvana-bandho saccid-ānanda-sindho   |
| सदय हृदय-गेहे सर्वदा संवस त्वम् 84   | sadaya hṛdaya-gehe sarvadā saṃvasa tvam 84   |
|  |  |
| जलधि मथन दक्शो नैव पाताल भेदी   | jaladhi mathana dakśo naiva pātāla bhedī   |
| न च वन मृगयायां नैव लुब्धः प्रवीणः   | na ca vana mṛgayāyāṃ naiva lubdhaḥ pravīṇaḥ   |
| अशन-कुसुम-भूशा-वस्त्र-मुख्यां सपर्यां   | aśana-kusuma-bhūśā-vastra-mukhyāṃ saparyāṃ   |
| कथय कथम्-अहं ते कल्पयानीन्दु-मौले 85   | kathaya katham-ahaṃ te kalpayānīndu-maule 85   |
|  |  |
| पूजा-द्रव्य-समृद्धयो विरचिताः पूजां कथं कुर्महे   | pūjā-dravya-samṛddhayo viracitāḥ pūjāṃ kathaṃ kurmahe   |
| पक्शित्वं न च वा कीटित्वम्-अपि न प्राप्तं मया दुर्-लभम्   | pakśitvaṃ na ca vā kīṭitvam-api na prāptaṃ mayā dur-labham   |
| जाने मस्तकम्-अन्घ्रि-पल्लवम्-उमा-जाने न ते(अ)हं विभो   | jāne mastakam-anghri-pallavam-umā-jāne na te(a)haṃ vibho   |
| न ज्नातं हि पितामहेन हरिणा तत्त्वेन तद्-रूपिणा 86   | na jnātaṃ hi pitāmahena hariṇā tattvena tad-rūpiṇā 86   |
|  |  |
| अशनं गरलं फणी कलापो   | aśanaṃ garalaṃ phaṇī kalāpo   |
| वसनं चर्म च वाहनं महोक्शः   | vasanaṃ carma ca vāhanaṃ mahokśaḥ   |
| मम दास्यसि किं किम्-अस्ति शम्भो   | mama dāsyasi kiṃ kim-asti śambho   |
| तव पादाम्बुज-भक्तिम्-एव देहि 87   | tava pādāmbuja-bhaktim-eva dehi 87   |
|  |  |
| यदा कृताम्भो-निधि-सेतु-बन्धनः   | yadā kṛtāmbho-nidhi-setu-bandhanaḥ   |
| करस्थ-लाधः-कृत-पर्वताधिपः   | karastha-lādhaḥ-kṛta-parvatādhipaḥ   |
| भवानि ते लन्घित-पद्म-सम्भवस्-   | bhavāni te langhita-padma-sambhavas-   |
| तदा शिवार्चा-स्तव भावन-क्शमः 88   | tadā śivārcā-stava bhāvana-kśamaḥ 88   |
|  |  |
| नतिभिर्-नुतिभिस्-त्वम्-ईश पूजा   | natibhir-nutibhis-tvam-īśa pūjā   |
| विधिभिर्-ध्यान-समाधिभिर्-न तुश्टः   | vidhibhir-dhyāna-samādhibhir-na tuśṭaḥ   |
| धनुशा मुसलेन चाश्मभिर्-वा   | dhanuśā musalena cāśmabhir-vā   |
| वद ते प्रीति-करं तथा करोमि 89   | vada te prīti-karaṃ tathā karomi 89   |
|  |  |
| वचसा चरितं वदामि शम्भोर्-   | vacasā caritaṃ vadāmi śambhor-   |
| अहम्-उद्योग विधासु ते(अ)प्रसक्तः   | aham-udyoga vidhāsu te(a)prasaktaḥ   |
| मनसाकृतिम्-ईश्वरस्य सेवे   | manasākṛtim-īśvarasya seve   |
| शिरसा चैव सदाशिवं नमामि 90   | śirasā caiva sadāśivaṃ namāmi 90   |
|  |  |
| आद्या(अ)विद्या हृद्-गता निर्गतासीत्-   | ādyā(a)vidyā hṛd-gatā nirgatāsīt-   |
| विद्या हृद्या हृद्-गता त्वत्-प्रसादात्   | vidyā hṛdyā hṛd-gatā tvat-prasādāt   |
| सेवे नित्यं श्री-करं त्वत्-पदाब्जं   | seve nityaṃ śrī-karaṃ tvat-padābjaṃ   |
| भावे मुक्तेर्-भाजनं राज-मौले 91   | bhāve mukter-bhājanaṃ rāja-maule 91   |
|  |  |
| दूरीकृतानि दुरितानि दुरक्शराणि   | dūrīkṛtāni duritāni durakśarāṇi   |
| दौर्-भाग्य-दुःख-दुरहङ्कृति-दुर्-वचांसि   | daur-bhāgya-duḥkha-durahaṅkṛti-dur-vacāṃsi   |
| सारं त्वदीय चरितं नितरां पिबन्तं   | sāraṃ tvadīya caritaṃ nitarāṃ pibantaṃ   |
| गौरीश माम्-इह समुद्धर सत्-कटाक्शैः 92   | gaurīśa mām-iha samuddhara sat-kaṭākśaiḥ 92   |
|  |  |
| सोम कला-धर-मौलौ   | soma kalā-dhara-maulau   |
| कोमल घन-कन्धरे महा-महसि   | komala ghana-kandhare mahā-mahasi   |
| स्वामिनि गिरिजा नाथे   | svāmini girijā nāthe   |
| मामक हृदयं निरन्तरं रमताम् 93   | māmaka hṛdayaṃ nirantaraṃ ramatām 93   |
|  |  |
| सा रसना ते नयने   | sā rasanā te nayane   |
| तावेव करौ स एव कृत-कृत्यः   | tāveva karau sa eva kṛta-kṛtyaḥ   |
| या ये यौ यो भर्गं   | yā ye yau yo bhargaṃ   |
| वदतीक्शेते सदार्चतः स्मरति 94   | vadatīkśete sadārcataḥ smarati 94   |
|  |  |
| अति मृदुलौ मम चरणौ-   | ati mṛdulau mama caraṇau-   |
| अति कठिनं ते मनो भवानीश   | ati kaṭhinaṃ te mano bhavānīśa   |
| इति विचिकित्सां सन्त्यज   | iti vicikitsāṃ santyaja   |
| शिव कथम्-आसीद्-गिरौ तथा प्रवेशः 95   | śiva katham-āsīd-girau tathā praveśaḥ 95   |
|  |  |
| धैयान्कुशेन निभृतं   | dhaiyānkuśena nibhṛtaṃ   |
| रभसाद्-आकृश्य भक्ति-शृन्खलया   | rabhasād-ākṛśya bhakti-śṛnkhalayā   |
| पुर-हर चरणालाने   | pura-hara caraṇālāne   |
| हृदय-मदेभं बधान चिद्-यन्त्रैः 96   | hṛdaya-madebhaṃ badhāna cid-yantraiḥ 96   |
|  |  |
| प्रचरत्यभितः प्रगल्भ-वृत्त्या   | pracaratyabhitaḥ pragalbha-vṛttyā   |
| मदवान्-एश मनः-करी गरीयान्   | madavān-eśa manaḥ-karī garīyān   |
| परिगृह्य नयेन भक्ति-रज्ज्वा   | parigṛhya nayena bhakti-rajjvā   |
| परम स्थाणु-पदं दृढं नयामुम् 97   | parama sthāṇu-padaṃ dṛḍhaṃ nayāmum 97   |
|  |  |
| सर्वालन्कार-युक्तां सरल-पद-युतां साधु-वृत्तां सुवर्णां   | sarvālankāra-yuktāṃ sarala-pada-yutāṃ sādhu-vṛttāṃ suvarṇāṃ   |
| सद्भिः-सम्स्तूय-मानां सरस गुण-युतां लक्शितां लक्शणाढ्याम्   | sadbhiḥ-samstūya-mānāṃ sarasa guṇa-yutāṃ lakśitāṃ lakśaṇāḍhyām   |
| उद्यद्-भूशा-विशेशाम्-उपगत-विनयां द्योत-मानार्थ-रेखां   | udyad-bhūśā-viśeśām-upagata-vinayāṃ dyota-mānārtha-rekhāṃ   |
| कल्याणीं देव गौरी-प्रिय मम कविता-कन्यकां त्वं गृहाण 98   | kalyāṇīṃ deva gaurī-priya mama kavitā-kanyakāṃ tvaṃ gṛhāṇa 98   |
|  |  |
| इदं ते युक्तं वा परम-शिव कारुण्य जलधे   | idaṃ te yuktaṃ vā parama-śiva kāruṇya jaladhe   |
| गतौ तिर्यग्-रूपं तव पद-शिरो-दर्शन-धिया   | gatau tiryag-rūpaṃ tava pada-śiro-darśana-dhiyā   |
| हरि-ब्रह्माणौ तौ दिवि भुवि चरन्तौ श्रम-युतौ   | hari-brahmāṇau tau divi bhuvi carantau śrama-yutau   |
| कथं शम्भो स्वामिन् कथय मम वेद्योसि पुरतः 99   | kathaṃ śambho svāmin kathaya mama vedyosi purataḥ 99   |
|  |  |
| स्तोत्रेणालम्-अहं प्रवच्मि न मृशा देवा विरिन्चादयः   | stotreṇālam-ahaṃ pravacmi na mṛśā devā virincādayaḥ   |
| स्तुत्यानां गणना-प्रसन्ग-समये त्वाम्-अग्रगण्यं विदुः   | stutyānāṃ gaṇanā-prasanga-samaye tvām-agragaṇyaṃ viduḥ   |
| माहात्म्याग्र-विचारण-प्रकरणे धाना-तुशस्तोमवद्-   | māhātmyāgra-vicāraṇa-prakaraṇe dhānā-tuśastomavad-   |
| धूतास्-त्वां विदुर्-उत्तमोत्तम फलं शम्भो भवत्-सेवकाः 100   | dhūtās-tvāṃ vidur-uttamottama phalaṃ śambho bhavat-sevakāḥ 100   |
|  |  |
