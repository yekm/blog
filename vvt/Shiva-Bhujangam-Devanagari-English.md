# Shiva Bhujangam

| Devanagari | English |
| ------ | ------ |
|  |  |
| शिव भुजङ्गम्   | śiva bhujaṅgam   |
|  |  |
| गलद्दानगण्डं मिलद्भृङ्गषण्डं   | galaddānagaṇḍaṃ miladbhṛṅgaśhaṇḍaṃ   |
| चलच्चारुशुण्डं जगत्त्राणशौण्डम् ❘   | chalachchāruśuṇḍaṃ jagattrāṇaśauṇḍam ❘   |
| कनद्दन्तकाण्डं विपद्भङ्गचण्डं   | kanaddantakāṇḍaṃ vipadbhaṅgachaṇḍaṃ   |
| शिवप्रेमपिण्डं भजे वक्रतुण्डम् ‖ 1 ‖   | śivapremapiṇḍaṃ bhaje vakratuṇḍam ‖ 1 ‖   |
|  |  |
| अनाद्यन्तमाद्यं परं तत्त्वमर्थं   | anādyantamādyaṃ paraṃ tattvamarthaṃ   |
| चिदाकारमेकं तुरीयं त्वमेयम् ❘   | chidākāramekaṃ turīyaṃ tvameyam ❘   |
| हरिब्रह्ममृग्यं परब्रह्मरूपं   | haribrahmamṛgyaṃ parabrahmarūpaṃ   |
| मनोवागतीतं महःशैवमीडे ‖ 2 ‖   | manovāgatītaṃ mahaḥśaivamīḍe ‖ 2 ‖   |
|  |  |
| स्वशक्त्यादि शक्त्यन्त सिंहासनस्थं   | svaśaktyādi śaktyanta siṃhāsanasthaṃ   |
| मनोहारि सर्वाङ्गरत्नोरुभूषम् ❘   | manohāri sarvāṅgaratnorubhūśham ❘   |
| जटाहीन्दुगङ्गास्थिशम्याकमौलिं   | jaṭāhīndugaṅgāsthiśamyākamauḻiṃ   |
| पराशक्तिमित्रं नमः पञ्चवक्त्रम् ‖ 3 ‖   | parāśaktimitraṃ namaḥ pañchavaktram ‖ 3 ‖   |
|  |  |
| शिवेशानतत्पूरुषाघोरवामादिभिः   | śiveśānatatpūruśhāghoravāmādibhiḥ   |
| पञ्चभिर्हृन्मुखैः षड्भिरङ्गैः ❘   | pañchabhirhṛnmukhaiḥ śhaḍbhiraṅgaiḥ ❘   |
| अनौपम्य षट्त्रिंशतं तत्त्वविद्यामतीतं   | anaupamya śhaṭtriṃśataṃ tattvavidyāmatītaṃ   |
| परं त्वां कथं वेत्ति को वा ‖ 4 ‖   | paraṃ tvāṃ kathaṃ vetti ko vā ‖ 4 ‖   |
|  |  |
| प्रवालप्रवाहप्रभाशोणमर्धं   | pravāḻapravāhaprabhāśoṇamardhaṃ   |
| मरुत्वन्मणि श्रीमहः श्याममर्धम् ❘   | marutvanmaṇi śrīmahaḥ śyāmamardham ❘   |
| गुणस्यूतमेतद्वपुः शैवमन्तः   | guṇasyūtametadvapuḥ śaivamantaḥ   |
| स्मरामि स्मरापत्तिसम्पत्तिहेतोः ‖ 5 ‖   | smarāmi smarāpattisampattihetoḥ ‖ 5 ‖   |
|  |  |
| स्वसेवासमायातदेवासुरेन्द्रा   | svasevāsamāyātadevāsurendrā   |
| नमन्मौलिमन्दारमालाभिषिक्तम् ❘   | namanmauḻimandāramālābhiśhiktam ❘   |
| नमस्यामि शम्भो पदाम्भोरुहं ते   | namasyāmi śambho padāmbhoruhaṃ te   |
| भवाम्भोधिपोतं भवानी विभाव्यम् ‖ 6 ‖   | bhavāmbhodhipotaṃ bhavānī vibhāvyam ‖ 6 ‖   |
|  |  |
| जगन्नाथ मन्नाथ गौरीसनाथ   | jagannātha mannātha gaurīsanātha   |
| प्रपन्नानुकम्पिन्विपन्नार्तिहारिन् ❘   | prapannānukampinvipannārtihārin ❘   |
| महःस्तोममूर्ते समस्तैकबन्धो   | mahaḥstomamūrte samastaikabandho   |
| नमस्ते नमस्ते पुनस्ते नमोऽस्तु ‖ 7 ‖   | namaste namaste punaste namoastu ‖ 7 ‖   |
|  |  |
| विरूपाक्ष विश्वेश विश्वादिदेव   | virūpākśha viśveśa viśvādideva   |
| त्रयी मूल शम्भो शिव त्र्यम्बक त्वम् ❘   | trayī mūla śambho śiva tryambaka tvam ❘   |
| प्रसीद स्मर त्राहि पश्यावमुक्त्यै   | prasīda smara trāhi paśyāvamuktyai   |
| क्षमां प्राप्नुहि त्र्यक्ष मां रक्ष मोदात् ‖ 8 ‖   | kśhamāṃ prāpnuhi tryakśha māṃ rakśha modāt ‖ 8 ‖   |
|  |  |
| महादेव देवेश देवादिदेव   | mahādeva deveśa devādideva   |
| स्मरारे पुरारे यमारे हरेति ❘   | smarāre purāre yamāre hareti ❘   |
| ब्रुवाणः स्मरिष्यामि भक्त्या \लिनॆ भवन्तं ततो मे दयाशील देव प्रसीद ‖ 9 ‖   | bruvāṇaḥ smariśhyāmi bhaktyā \line bhavantaṃ tato me dayāśīla deva prasīda ‖ 9 ‖   |
|  |  |
| त्वदन्यः शरण्यः प्रपन्नस्य नेति   | tvadanyaḥ śaraṇyaḥ prapannasya neti   |
| प्रसीद स्मरन्नेव हन्यास्तु दैन्यम् ❘   | prasīda smaranneva hanyāstu dainyam ❘   |
| न चेत्ते भवेद्भक्तवात्सल्यहानिस्ततो   | na chette bhavedbhaktavātsalyahānistato   |
| मे दयालो सदा सन्निधेहि ‖ 10 ‖   | me dayāḻo sadā sannidhehi ‖ 10 ‖   |
|  |  |
| अयं दानकालस्त्वहं दानपात्रं   | ayaṃ dānakālastvahaṃ dānapātraṃ   |
| भवानेव दाता त्वदन्यं न याचे ❘   | bhavāneva dātā tvadanyaṃ na yāche ❘   |
| भवद्भक्तिमेव स्थिरां देहि मह्यं   | bhavadbhaktimeva sthirāṃ dehi mahyaṃ   |
| कृपाशील शम्भो कृतार्थोऽस्मि तस्मात् ‖ 11 ‖   | kṛpāśīla śambho kṛtārthoasmi tasmāt ‖ 11 ‖   |
|  |  |
| पशुं वेत्सि चेन्मां तमेवाधिरूढः   | paśuṃ vetsi chenmāṃ tamevādhirūḍhaḥ   |
| कलङ्कीति वा मूर्ध्नि धत्से तमेव ❘   | kalaṅkīti vā mūrdhni dhatse tameva ❘   |
| द्विजिह्वः पुनः सोऽपि ते कण्ठभूषा   | dvijihvaḥ punaḥ soapi te kaṇṭhabhūśhā   |
| त्वदङ्गीकृताः शर्व सर्वेऽपि धन्याः ‖ 12 ‖   | tvadaṅgīkṛtāḥ śarva sarveapi dhanyāḥ ‖ 12 ‖   |
|  |  |
| न शक्नोमि कर्तुं परद्रोहलेशं   | na śaknomi kartuṃ paradrohaleśaṃ   |
| कथं प्रीयसे त्वं न जाने गिरीश ❘   | kathaṃ prīyase tvaṃ na jāne girīśa ❘   |
| तथाहि प्रसन्नोऽसि कस्यापि   | tathāhi prasannoasi kasyāpi   |
| कान्तासुतद्रोहिणो वा पितृद्रोहिणो वा ‖ 13 ‖   | kāntāsutadrohiṇo vā pitṛdrohiṇo vā ‖ 13 ‖   |
|  |  |
| स्तुतिं ध्यानमर्चां यथावद्विधातुं   | stutiṃ dhyānamarchāṃ yathāvadvidhātuṃ   |
| भजन्नप्यजानन्महेशावलम्बे ❘   | bhajannapyajānanmaheśāvalambe ❘   |
| त्रसन्तं सुतं त्रातुमग्रे   | trasantaṃ sutaṃ trātumagre   |
| मृकण्डोर्यमप्राणनिर्वापणं त्वत्पदाब्जम् ‖ 14 ‖   | mṛkaṇḍoryamaprāṇanirvāpaṇaṃ tvatpadābjam ‖ 14 ‖   |
|  |  |
| शिरो दृष्टि हृद्रोग शूल प्रमेहज्वरार्शो जरायक्ष्महिक्काविषार्तान् ❘   | śiro dṛśhṭi hṛdroga śūla pramehajvarārśo jarāyakśhmahikkāviśhārtān ❘   |
| त्वमाद्यो भिषग्भेषजं भस्म शम्भो   | tvamādyo bhiśhagbheśhajaṃ bhasma śambho   |
| त्वमुल्लाघयास्मान्वपुर्लाघवाय ‖ 15 ‖   | tvamullāghayāsmānvapurlāghavāya ‖ 15 ‖   |
|  |  |
| दरिद्रोऽस्म्यभद्रोऽस्मि भग्नोऽस्मि दूये   | daridroasmyabhadroasmi bhagnoasmi dūye   |
| विषण्णोऽस्मि सन्नोऽस्मि खिन्नोऽस्मि चाहम् ❘   | viśhaṇṇoasmi sannoasmi khinnoasmi chāham ❘   |
| भवान्प्राणिनामन्तरात्मासि शम्भो   | bhavānprāṇināmantarātmāsi śambho   |
| ममाधिं न वेत्सि प्रभो रक्ष मां त्वम् ‖ 16 ‖   | mamādhiṃ na vetsi prabho rakśha māṃ tvam ‖ 16 ‖   |
|  |  |
| त्वदक्ष्णोः कटाक्षः पतेत्त्र्यक्ष यत्र   | tvadakśhṇoḥ kaṭākśhaḥ patettryakśha yatra   |
| क्षणं क्ष्मा च लक्ष्मीः स्वयं तं वृणाते ❘   | kśhaṇaṃ kśhmā cha lakśhmīḥ svayaṃ taṃ vṛṇāte ❘   |
| किरीटस्फुरच्चामरच्छत्रमालाकलाचीगजक्षौमभूषाविशेषैः ‖ 17 ‖   | kirīṭasphurachchāmarachChatramālākalāchīgajakśhaumabhūśhāviśeśhaiḥ ‖ 17 ‖   |
|  |  |
| भवान्यै भवायापि मात्रे च पित्रे   | bhavānyai bhavāyāpi mātre cha pitre   |
| मृडान्यै मृडायाप्यघघ्न्यै मखघ्ने ❘   | mṛḍānyai mṛḍāyāpyaghaghnyai makhaghne ❘   |
| शिवाङ्ग्यै शिवाङ्गाय कुर्मः शिवायै   | śivāṅgyai śivāṅgāya kurmaḥ śivāyai   |
| शिवायाम्बिकायै नमस्त्र्यम्बकाय ‖ 18 ‖   | śivāyāmbikāyai namastryambakāya ‖ 18 ‖   |
|  |  |
| भवद्गौरवं मल्लघुत्वं विदित्वा   | bhavadgauravaṃ mallaghutvaṃ viditvā   |
| प्रभो रक्ष कारुण्यदृष्ट्यानुगं माम् ❘   | prabho rakśha kāruṇyadṛśhṭyānugaṃ mām ❘   |
| शिवात्मानुभावस्तुतावक्षमोऽहं   | śivātmānubhāvastutāvakśhamoahaṃ   |
| स्वशक्त्या कृतं मेऽपराधं क्षमस्व ‖ 19 ‖   | svaśaktyā kṛtaṃ meaparādhaṃ kśhamasva ‖ 19 ‖   |
|  |  |
| यदा कर्णरन्ध्रं व्रजेत्कालवाहद्विषत्कण्ठघण्टा घणात्कारनादः ❘   | yadā karṇarandhraṃ vrajetkālavāhadviśhatkaṇṭhaghaṇṭā ghaṇātkāranādaḥ ❘   |
| वृषाधीशमारुह्य देवौपवाह्यन्तदा   | vṛśhādhīśamāruhya devaupavāhyantadā   |
| वत्स मा भीरिति प्रीणय त्वम् ‖ 20 ‖   | vatsa mā bhīriti prīṇaya tvam ‖ 20 ‖   |
|  |  |
| यदा दारुणाभाषणा भीषणा मे   | yadā dāruṇābhāśhaṇā bhīśhaṇā me   |
| भविष्यन्त्युपान्ते कृतान्तस्य दूताः ❘   | bhaviśhyantyupānte kṛtāntasya dūtāḥ ❘   |
| तदा मन्मनस्त्वत्पदाम्भोरुहस्थं   | tadā manmanastvatpadāmbhoruhasthaṃ   |
| कथं निश्चलं स्यान्नमस्तेऽस्तु शम्भो ‖ 21 ‖   | kathaṃ niśchalaṃ syānnamasteastu śambho ‖ 21 ‖   |
|  |  |
| यदा दुर्निवारव्यथोऽहं शयानो   | yadā durnivāravyathoahaṃ śayāno   |
| लुठन्निःश्वसन्निःसृताव्यक्तवाणिः ❘   | luṭhanniḥśvasanniḥsṛtāvyaktavāṇiḥ ❘   |
| तदा जह्नुकन्याजलालङ्कृतं ते   | tadā jahnukanyājalālaṅkṛtaṃ te   |
| जटामण्डलं मन्मनोमन्दिरे स्यात् ‖ 22 ‖   | jaṭāmaṇḍalaṃ manmanomandire syāt ‖ 22 ‖   |
|  |  |
| यदा पुत्रमित्रादयो मत्सकाशे   | yadā putramitrādayo matsakāśe   |
| रुदन्त्यस्य हा कीदृशीयं दशेति ❘   | rudantyasya hā kīdṛśīyaṃ daśeti ❘   |
| तदा देवदेवेश गौरीश शम्भो   | tadā devadeveśa gaurīśa śambho   |
| नमस्ते शिवायेत्यजस्रं ब्रवाणि ‖ 23 ‖   | namaste śivāyetyajasraṃ bravāṇi ‖ 23 ‖   |
|  |  |
| यदा पश्यतां मामसौ वेत्ति   | yadā paśyatāṃ māmasau vetti   |
| नास्मानयं श्वास एवेति वाचो भवेयुः ❘   | nāsmānayaṃ śvāsa eveti vācho bhaveyuḥ ❘   |
| तदा भूतिभूषं भुजङ्गावनद्धं   | tadā bhūtibhūśhaṃ bhujaṅgāvanaddhaṃ   |
| पुरारे भवन्तं स्फुटं भावयेयम् ‖ 24 ‖   | purāre bhavantaṃ sphuṭaṃ bhāvayeyam ‖ 24 ‖   |
|  |  |
| यदा यातनादेहसन्देहवाही   | yadā yātanādehasandehavāhī   |
| भवेदात्मदेहे न मोहो महान्मे ❘   | bhavedātmadehe na moho mahānme ❘   |
| तदा काशशीतांशुसङ्काशमीश   | tadā kāśaśītāṃśusaṅkāśamīśa   |
| स्मरारे वपुस्ते नमस्ते स्मरामि ‖ 25 ‖   | smarāre vapuste namaste smarāmi ‖ 25 ‖   |
|  |  |
| यदापारमच्छायमस्थानमद्भिर्जनैर्वा विहीनं गमिष्यामि मार्गम् ❘   | yadāpāramachChāyamasthānamadbhirjanairvā vihīnaṃ gamiśhyāmi mārgam ❘   |
| तदा तं निरुन्धङ्कृतान्तस्य मार्गं   | tadā taṃ nirundhaṅkṛtāntasya mārgaṃ   |
| महादेव मह्यं मनोज्ञं प्रयच्छ ‖ 26 ‖   | mahādeva mahyaṃ manoGYaṃ prayachCha ‖ 26 ‖   |
|  |  |
| यदा रौरवादि स्मरन्नेव भीत्या   | yadā rauravādi smaranneva bhītyā   |
| व्रजाम्यत्र मोहं महादेव घोरम् ❘   | vrajāmyatra mohaṃ mahādeva ghoram ❘   |
| तदा मामहो नाथ कस्तारयिष्यत्यनाथं पराधीनमर्धेन्दुमौले ‖ 27 ‖   | tadā māmaho nātha kastārayiśhyatyanāthaṃ parādhīnamardhendumauḻe ‖ 27 ‖   |
|  |  |
| यदा श्वेतपत्रायतालङ्घ्यशक्तेः   | yadā śvetapatrāyatālaṅghyaśakteḥ   |
| कृतान्ताद्भयं भक्तिवात्सल्यभावात् ❘   | kṛtāntādbhayaṃ bhaktivātsalyabhāvāt ❘   |
| तदा पाहि मां पार्वतीवल्लभान्यं   | tadā pāhi māṃ pārvatīvallabhānyaṃ   |
| न पश्यामि पातारमेतादृशं मे ‖ 28 ‖   | na paśyāmi pātārametādṛśaṃ me ‖ 28 ‖   |
|  |  |
| इदानीमिदानीं मृतिर्मे भवित्रीत्यहो सन्ततं चिन्तया पीडितोऽस्मि ❘   | idānīmidānīṃ mṛtirme bhavitrītyaho santataṃ chintayā pīḍitoasmi ❘   |
| कथं नाम मा भून्मृतौ भीतिरेषा   | kathaṃ nāma mā bhūnmṛtau bhītireśhā   |
| नमस्ते गतीनां गते नीलकण्ठ ‖ 29 ‖   | namaste gatīnāṃ gate nīlakaṇṭha ‖ 29 ‖   |
|  |  |
| अमर्यादमेवाहमाबालवृद्धं   | amaryādamevāhamābālavṛddhaṃ   |
| हरन्तं कृतान्तं समीक्ष्यास्मि भीतः ❘   | harantaṃ kṛtāntaṃ samīkśhyāsmi bhītaḥ ❘   |
| मृतौ तावकाङ्घ्र्यब्जदिव्यप्रसादाद्भवानीपते निर्भयोऽहं भवानि ‖ 30 ‖   | mṛtau tāvakāṅghryabjadivyaprasādādbhavānīpate nirbhayoahaṃ bhavāni ‖ 30 ‖   |
|  |  |
| जराजन्मगर्भाधिवासादिदुःखान्यसह्यानि जह्यां जगन्नाथ देव ❘   | jarājanmagarbhādhivāsādiduḥkhānyasahyāni jahyāṃ jagannātha deva ❘   |
| भवन्तं विना मे गतिर्नैव शम्भो   | bhavantaṃ vinā me gatirnaiva śambho   |
| दयालो न जागर्ति किं वा दया ते ‖ 31 ‖   | dayāḻo na jāgarti kiṃ vā dayā te ‖ 31 ‖   |
|  |  |
| शिवायेति शब्दो नमःपूर्व एष   | śivāyeti śabdo namaḥpūrva eśha   |
| स्मरन्मुक्तिकृन्मृत्युहा तत्त्ववाची ❘   | smaranmuktikṛnmṛtyuhā tattvavāchī ❘   |
| महेशान मा गान्मनस्तो वचस्तः   | maheśāna mā gānmanasto vachastaḥ   |
| सदा मह्यमेतत्प्रदानं प्रयच्छ ‖ 32 ‖   | sadā mahyametatpradānaṃ prayachCha ‖ 32 ‖   |
|  |  |
| त्वमप्यम्ब मां पश्य शीतांशुमौलिप्रिये भेषजं त्वं भवव्याधिशान्तौ   | tvamapyamba māṃ paśya śītāṃśumauḻipriye bheśhajaṃ tvaṃ bhavavyādhiśāntau   |
| बहुक्लेशभाजं पदाम्भोजपोते   | bahukleśabhājaṃ padāmbhojapote   |
| भवाब्धौ निमग्नं नयस्वाद्य पारम् ‖ 33 ‖   | bhavābdhau nimagnaṃ nayasvādya pāram ‖ 33 ‖   |
|  |  |
| अनुद्यल्ललाटाक्षि वह्नि प्ररोहैरवामस्फुरच्चारुवामोरुशोभैः ❘   | anudyallalāṭākśhi vahni prarohairavāmasphurachchāruvāmoruśobhaiḥ ❘   |
| अनङ्गभ्रमद्भोगिभूषाविशेषैरचन्द्रार्धचूडैरलं दैवतैर्नः ‖ 34 ‖   | anaṅgabhramadbhogibhūśhāviśeśhairachandrārdhachūḍairalaṃ daivatairnaḥ ‖ 34 ‖   |
|  |  |
| अकण्ठेकलङ्कादनङ्गेभुजङ्गादपाणौकपालादफालेऽनलाक्षात् ❘   | akaṇṭhekalaṅkādanaṅgebhujaṅgādapāṇaukapālādaphāleanalākśhāt ❘   |
| अमौलौशशाङ्कादवामेकलत्रादहं देवमन्यं न मन्ये न मन्ये ‖ 35 ‖   | amauḻauśaśāṅkādavāmekaḻatrādahaṃ devamanyaṃ na manye na manye ‖ 35 ‖   |
|  |  |
| महादेव शम्भो गिरीश त्रिशूलिंस्त्वदीयं समस्तं विभातीति यस्मात् ❘   | mahādeva śambho girīśa triśūliṃstvadīyaṃ samastaṃ vibhātīti yasmāt ❘   |
| शिवादन्यथा दैवतं नाभिजाने   | śivādanyathā daivataṃ nābhijāne   |
| शिवोऽहं शिवोऽहं शिवोऽहं शिवोऽहम् ‖ 36 ‖   | śivoahaṃ śivoahaṃ śivoahaṃ śivoaham ‖ 36 ‖   |
|  |  |
| यतोऽजायतेदं प्रपञ्चं विचित्रं   | yatoajāyatedaṃ prapañchaṃ vichitraṃ   |
| स्थितिं याति यस्मिन्यदेकान्तमन्ते ❘   | sthitiṃ yāti yasminyadekāntamante ❘   |
| स कर्मादिहीनः स्वयञ्ज्योतिरात्मा   | sa karmādihīnaḥ svayañjyotirātmā   |
| शिवोऽहं शिवोऽहं शिवोऽहं शिवोऽहम् ‖ 37 ‖   | śivoahaṃ śivoahaṃ śivoahaṃ śivoaham ‖ 37 ‖   |
|  |  |
| किरीटे निशेशो ललाटे हुताशो   | kirīṭe niśeśo lalāṭe hutāśo   |
| भुजे भोगिराजो गले कालिमा च ❘   | bhuje bhogirājo gale kālimā cha ❘   |
| तनौ कामिनी यस्य तत्तुल्यदेवं   | tanau kāminī yasya tattulyadevaṃ   |
| न जाने न जाने न जाने न जाने ‖ 38 ‖   | na jāne na jāne na jāne na jāne ‖ 38 ‖   |
|  |  |
| अनेन स्तवेनादरादम्बिकेशं   | anena stavenādarādambikeśaṃ   |
| परां भक्तिमासाद्य यं ये नमन्ति ❘   | parāṃ bhaktimāsādya yaṃ ye namanti ❘   |
| मृतौ निर्भयास्ते जनास्तं भजन्ते   | mṛtau nirbhayāste janāstaṃ bhajante   |
| हृदम्भोजमध्ये सदासीनमीशम् ‖ 39 ‖   | hṛdambhojamadhye sadāsīnamīśam ‖ 39 ‖   |
|  |  |
| भुजङ्गप्रियाकल्प शम्भो मयैवं   | bhujaṅgapriyākalpa śambho mayaivaṃ   |
| भुजङ्गप्रयातेन वृत्तेन क्लृप्तम् ❘   | bhujaṅgaprayātena vṛttena klṛptam ❘   |
| नरः स्तोत्रमेतत्पठित्वोरुभक्त्या   | naraḥ stotrametatpaṭhitvorubhaktyā   |
| सुपुत्रायुरारोग्यमैश्वर्यमेति ‖ 40 ‖   | suputrāyurārogyamaiśvaryameti ‖ 40 ‖   |
|  |  |
|  |  |
