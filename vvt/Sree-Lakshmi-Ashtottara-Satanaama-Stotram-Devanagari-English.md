# Sree Lakshmi Ashtottara Satanaama Stotram

| Devanagari | English |
| ------ | ------ |
|  |  |
| श्री लक्ष्मी अष्टोत्तर शतनाम स्तोत्रम्   | śrī lakśhmī aśhṭottara śatanāma stotram   |
|  |  |
| **देव्युवाच   | **devyuvācha   |
| ** देवदेव! महादेव! त्रिकालज्ञ! महेश्वर!   | ** devadeva! mahādeva! trikālaGYa! maheśvara!   |
| करुणाकर देवेश! भक्तानुग्रहकारक! ‖   | karuṇākara deveśa! bhaktānugrahakāraka! ‖   |
| अष्टोत्तर शतं लक्ष्म्याः श्रोतुमिच्छामि तत्त्वतः ‖   | aśhṭottara śataṃ lakśhmyāḥ śrotumicChāmi tattvataḥ ‖   |
|  |  |
|  **ईश्वर उवाच   |  **īśvara uvācha   |
| ** देवि! साधु महाभागे महाभाग्य प्रदायकं ❘   | ** devi! sādhu mahābhāge mahābhāgya pradāyakaṃ ❘   |
| सर्वैश्वर्यकरं पुण्यं सर्वपाप प्रणाशनम् ‖   | sarvaiśvaryakaraṃ puṇyaṃ sarvapāpa praṇāśanam ‖   |
| सर्वदारिद्र्य शमनं श्रवणाद्भुक्ति मुक्तिदम् ❘   | sarvadāridrya śamanaṃ śravaṇādbhukti muktidam ❘   |
| राजवश्यकरं दिव्यं गुह्याद्-गुह्यतरं परं ‖   | rājavaśyakaraṃ divyaṃ guhyād-guhyataraṃ paraṃ ‖   |
| दुर्लभं सर्वदेवानां चतुष्षष्टि कलास्पदम् ❘   | durlabhaṃ sarvadevānāṃ chatuśhśhaśhṭi kaḻāspadam ❘   |
| पद्मादीनां वरान्तानां निधीनां नित्यदायकम् ‖   | padmādīnāṃ varāntānāṃ nidhīnāṃ nityadāyakam ‖   |
| समस्त देव संसेव्यं अणिमाद्यष्ट सिद्धिदं ❘   | samasta deva saṃsevyaṃ aṇimādyaśhṭa siddhidaṃ ❘   |
| किमत्र बहुनोक्तेन देवी प्रत्यक्षदायकं ‖   | kimatra bahunoktena devī pratyakśhadāyakaṃ ‖   |
| तव प्रीत्याद्य वक्ष्यामि समाहितमनाश्शृणु ❘   | tava prītyādya vakśhyāmi samāhitamanāśśṛṇu ❘   |
| अष्टोत्तर शतस्यास्य महालक्ष्मिस्तु देवता ‖   | aśhṭottara śatasyāsya mahālakśhmistu devatā ‖   |
| क्लीं बीज पदमित्युक्तं शक्तिस्तु भुवनेश्वरी ❘   | klīṃ bīja padamityuktaṃ śaktistu bhuvaneśvarī ❘   |
| अङ्गन्यासः करन्यासः स इत्यादि प्रकीर्तितः ‖   | aṅganyāsaḥ karanyāsaḥ sa ityādi prakīrtitaḥ ‖   |
|  |  |
|  **ध्यानम्   |  **dhyānam   |
| ** वन्दे पद्मकरां प्रसन्नवदनां सौभाग्यदां भाग्यदां   | ** vande padmakarāṃ prasannavadanāṃ saubhāgyadāṃ bhāgyadāṃ   |
| हस्ताभ्यामभयप्रदां मणिगणैः नानाविधैः भूषितां ❘   | hastābhyāmabhayapradāṃ maṇigaṇaiḥ nānāvidhaiḥ bhūśhitāṃ ❘   |
| भक्ताभीष्ट फलप्रदां हरिहर ब्रह्माधिभिस्सेवितां   | bhaktābhīśhṭa phalapradāṃ harihara brahmādhibhissevitāṃ   |
| पार्श्वे पङ्कज शङ्खपद्म निधिभिः युक्तां सदा शक्तिभिः ‖   | pārśve paṅkaja śaṅkhapadma nidhibhiḥ yuktāṃ sadā śaktibhiḥ ‖   |
|  |  |
| सरसिज नयने सरोजहस्ते धवल तरांशुक गन्धमाल्य शोभे ❘   | sarasija nayane sarojahaste dhavaḻa tarāṃśuka gandhamālya śobhe ❘   |
| भगवति हरिवल्लभे मनोज्ञे त्रिभुवन भूतिकरि प्रसीदमह्यम् ‖   | bhagavati harivallabhe manoGYe tribhuvana bhūtikari prasīdamahyam ‖   |
|  |  |
| ॐ   | oṃ   |
| प्रकृतिं, विकृतिं, विद्यां, सर्वभूत हितप्रदां ❘   | prakṛtiṃ, vikṛtiṃ, vidyāṃ, sarvabhūta hitapradāṃ ❘   |
| श्रद्धां, विभूतिं, सुरभिं, नमामि परमात्मिकाम् ‖ 1 ‖   | śraddhāṃ, vibhūtiṃ, surabhiṃ, namāmi paramātmikām ‖ 1 ‖   |
|  |  |
| वाचं, पद्मालयां, पद्मां, शुचिं, स्वाहां, स्वधां, सुधां ❘   | vāchaṃ, padmālayāṃ, padmāṃ, śuchiṃ, svāhāṃ, svadhāṃ, sudhāṃ ❘   |
| धन्यां, हिरण्ययीं, लक्ष्मीं, नित्यपुष्टां, विभावरीम् ‖ 2 ‖   | dhanyāṃ, hiraṇyayīṃ, lakśhmīṃ, nityapuśhṭāṃ, vibhāvarīm ‖ 2 ‖   |
|  |  |
| अदितिं च, दितिं, दीप्तां, वसुधां, वसुधारिणीं ❘   | aditiṃ cha, ditiṃ, dīptāṃ, vasudhāṃ, vasudhāriṇīṃ ❘   |
| नमामि कमलां, कान्तां, क्षमां, क्षीरोद सम्भवाम् ‖ 3 ‖   | namāmi kamalāṃ, kāntāṃ, kśhamāṃ, kśhīroda sambhavām ‖ 3 ‖   |
|  |  |
| अनुग्रहपरां, बुद्धिं, अनघां, हरिवल्लभां ❘   | anugrahaparāṃ, buddhiṃ, anaghāṃ, harivallabhāṃ ❘   |
| अशोका,ममृतां दीप्तां, लोकशोक विनाशिनीम् ‖ 4 ‖   | aśokā,mamṛtāṃ dīptāṃ, lokaśoka vināśinīm ‖ 4 ‖   |
|  |  |
| नमामि धर्मनिलयां, करुणां, लोकमातरं ❘   | namāmi dharmanilayāṃ, karuṇāṃ, lokamātaraṃ ❘   |
| पद्मप्रियां, पद्महस्तां, पद्माक्षीं, पद्मसुन्दरीम् ‖ 5 ‖   | padmapriyāṃ, padmahastāṃ, padmākśhīṃ, padmasundarīm ‖ 5 ‖   |
|  |  |
| पद्मोद्भवां, पद्ममुखीं, पद्मनाभप्रियां, रमां ❘   | padmodbhavāṃ, padmamukhīṃ, padmanābhapriyāṃ, ramāṃ ❘   |
| पद्ममालाधरां, देवीं, पद्मिनीं, पद्मगन्धिनीम् ‖ 6 ‖   | padmamālādharāṃ, devīṃ, padminīṃ, padmagandhinīm ‖ 6 ‖   |
|  |  |
| पुण्यगन्धां, सुप्रसन्नां, प्रसादाभिमुखीं, प्रभां ❘   | puṇyagandhāṃ, suprasannāṃ, prasādābhimukhīṃ, prabhāṃ ❘   |
| नमामि चन्द्रवदनां, चन्द्रां, चन्द्रसहोदरीम् ‖ 7 ‖   | namāmi chandravadanāṃ, chandrāṃ, chandrasahodarīm ‖ 7 ‖   |
|  |  |
| चतुर्भुजां, चन्द्ररूपां, इन्दिरा,मिन्दुशीतलां ❘   | chaturbhujāṃ, chandrarūpāṃ, indirā,minduśītalāṃ ❘   |
| आह्लाद जननीं, पुष्टिं, शिवां, शिवकरीं, सतीम् ‖ 8 ‖   | āhlāda jananīṃ, puśhṭiṃ, śivāṃ, śivakarīṃ, satīm ‖ 8 ‖   |
|  |  |
| विमलां, विश्वजननीं, तुष्टिं, दारिद्र्य नाशिनीं ❘   | vimalāṃ, viśvajananīṃ, tuśhṭiṃ, dāridrya nāśinīṃ ❘   |
| प्रीति पुष्करिणीं, शान्तां, शुक्लमाल्याम्बरां, श्रियम् ‖ 9 ‖   | prīti puśhkariṇīṃ, śāntāṃ, śuklamālyāmbarāṃ, śriyam ‖ 9 ‖   |
|  |  |
| भास्करीं, बिल्वनिलयां, वरारोहां, यशस्विनीं ❘   | bhāskarīṃ, bilvanilayāṃ, varārohāṃ, yaśasvinīṃ ❘   |
| वसुन्धरा, मुदाराङ्गां, हरिणीं, हेममालिनीम् ‖ 10 ‖   | vasundharā, mudārāṅgāṃ, hariṇīṃ, hemamālinīm ‖ 10 ‖   |
|  |  |
| धनधान्यकरीं, सिद्धिं, स्रैणसौम्यां, शुभप्रदां ❘   | dhanadhānyakarīṃ, siddhiṃ, sraiṇasaumyāṃ, śubhapradāṃ ❘   |
| नृपवेश्म गतानन्दां, वरलक्ष्मीं, वसुप्रदाम् ‖ 11 ‖   | nṛpaveśma gatānandāṃ, varalakśhmīṃ, vasupradām ‖ 11 ‖   |
|  |  |
| शुभां, हिरण्यप्राकारां, समुद्रतनयां, जयां ❘   | śubhāṃ, hiraṇyaprākārāṃ, samudratanayāṃ, jayāṃ ❘   |
| नमामि मङ्गलां देवीं, विष्णु वक्षःस्थल स्थिताम् ‖ 12 ‖   | namāmi maṅgaḻāṃ devīṃ, viśhṇu vakśhaḥsthala sthitām ‖ 12 ‖   |
|  |  |
| विष्णुपत्नीं, प्रसन्नाक्षीं, नारायण समाश्रितां ❘   | viśhṇupatnīṃ, prasannākśhīṃ, nārāyaṇa samāśritāṃ ❘   |
| दारिद्र्य ध्वंसिनीं, देवीं, सर्वोपद्रव वारिणीम् ‖ 13 ‖   | dāridrya dhvaṃsinīṃ, devīṃ, sarvopadrava vāriṇīm ‖ 13 ‖   |
|  |  |
| नवदुर्गां, महाकालीं, ब्रह्म विष्णु शिवात्मिकां ❘   | navadurgāṃ, mahākāḻīṃ, brahma viśhṇu śivātmikāṃ ❘   |
| त्रिकालज्ञान सम्पन्नां, नमामि भुवनेश्वरीम् ‖ 14 ‖   | trikālaGYāna sampannāṃ, namāmi bhuvaneśvarīm ‖ 14 ‖   |
|  |  |
| लक्ष्मीं क्षीरसमुद्रराज तनयां श्रीरङ्गधामेश्वरीं ❘   | lakśhmīṃ kśhīrasamudrarāja tanayāṃ śrīraṅgadhāmeśvarīṃ ❘   |
| दासीभूत समस्तदेव वनितां लोकैक दीपाङ्कुराम् ‖   | dāsībhūta samastadeva vanitāṃ lokaika dīpāṅkurām ‖   |
| श्रीमन्मन्द कटाक्ष लब्ध विभवद्-ब्रह्मेन्द्र गङ्गाधरां ❘   | śrīmanmanda kaṭākśha labdha vibhavad-brahmendra gaṅgādharāṃ ❘   |
| त्वां त्रैलोक्य कुटुम्बिनीं सरसिजां वन्दे मुकुन्दप्रियाम् ‖ 15 ‖   | tvāṃ trailokya kuṭumbinīṃ sarasijāṃ vande mukundapriyām ‖ 15 ‖   |
|  |  |
| मातर्नमामि! कमले! कमलायताक्षि!   | mātarnamāmi! kamale! kamalāyatākśhi!   |
| श्री विष्णु हृत्-कमलवासिनि! विश्वमातः!   | śrī viśhṇu hṛt-kamalavāsini! viśvamātaḥ!   |
| क्षीरोदजे कमल कोमल गर्भगौरि!   | kśhīrodaje kamala komala garbhagauri!   |
| लक्ष्मी! प्रसीद सततं समतां शरण्ये ‖ 16 ‖   | lakśhmī! prasīda satataṃ samatāṃ śaraṇye ‖ 16 ‖   |
|  |  |
| त्रिकालं यो जपेत् विद्वान् षण्मासं विजितेन्द्रियः ❘   | trikālaṃ yo japet vidvān śhaṇmāsaṃ vijitendriyaḥ ❘   |
| दारिद्र्य ध्वंसनं कृत्वा सर्वमाप्नोत्-ययत्नतः ❘   | dāridrya dhvaṃsanaṃ kṛtvā sarvamāpnot-yayatnataḥ ❘   |
| देवीनाम सहस्रेषु पुण्यमष्टोत्तरं शतं ❘   | devīnāma sahasreśhu puṇyamaśhṭottaraṃ śataṃ ❘   |
| येन श्रिय मवाप्नोति कोटिजन्म दरिद्रतः ‖ 17 ‖   | yena śriya mavāpnoti koṭijanma daridrataḥ ‖ 17 ‖   |
|  |  |
| भृगुवारे शतं धीमान् पठेत् वत्सरमात्रकं ❘   | bhṛguvāre śataṃ dhīmān paṭhet vatsaramātrakaṃ ❘   |
| अष्टैश्वर्य मवाप्नोति कुबेर इव भूतले ‖   | aśhṭaiśvarya mavāpnoti kubera iva bhūtale ‖   |
| दारिद्र्य मोचनं नाम स्तोत्रमम्बापरं शतं ❘   | dāridrya mochanaṃ nāma stotramambāparaṃ śataṃ ❘   |
| येन श्रिय मवाप्नोति कोटिजन्म दरिद्रतः ‖ 18 ‖   | yena śriya mavāpnoti koṭijanma daridrataḥ ‖ 18 ‖   |
|  |  |
| भुक्त्वातु विपुलान् भोगान् अन्ते सायुज्यमाप्नुयात् ❘   | bhuktvātu vipulān bhogān ante sāyujyamāpnuyāt ❘   |
| प्रातःकाले पठेन्नित्यं सर्व दुःखोप शान्तये ❘   | prātaḥkāle paṭhennityaṃ sarva duḥkhopa śāntaye ❘   |
| पठन्तु चिन्तयेद्देवीं सर्वाभरण भूषिताम् ‖ 19 ‖   | paṭhantu chintayeddevīṃ sarvābharaṇa bhūśhitām ‖ 19 ‖   |
|  |  |
| इति श्री लक्ष्मी अष्टोत्तर शतनाम स्तोत्रं सम्पूर्णम्   | iti śrī lakśhmī aśhṭottara śatanāma stotraṃ sampūrṇam   |
|  |  |
