# Sree Lalita Sahasra Nama Stotram

| Devanagari | English |
| ------ | ------ |
|  |  |
| श्री ललिता सहस्र नाम स्तोत्रम्   | śrī lalitā sahasra nāma stotram   |
|  |  |
| ॐ ‖   | oṃ ‖   |
|  |  |
| अस्य श्री ललिता दिव्य सहस्रनाम स्तोत्र महामन्त्रस्य, वशिन्यादि वाग्देवता ऋषयः, अनुष्टुप् छन्दः, श्री ललिता पराभट्टारिका महा त्रिपुर सुन्दरी देवता, ऐं बीजं, क्लीं शक्तिः, सौः कीलकं, मम धर्मार्थ काम मोक्ष चतुर्विध फलपुरुषार्थ सिद्ध्यर्थे ललिता त्रिपुरसुन्दरी पराभट्टारिका सहस्र नाम जपे विनियोगः   | asya śrī lalitā divya sahasranāma stotra mahāmantrasya, vaśinyādi vāgdevatā ṛśhayaḥ, anuśhṭup Chandaḥ, śrī lalitā parābhaṭṭārikā mahā tripura sundarī devatā, aiṃ bījaṃ, klīṃ śaktiḥ, sauḥ kīlakaṃ, mama dharmārtha kāma mokśha chaturvidha phalapuruśhārtha siddhyarthe lalitā tripurasundarī parābhaṭṭārikā sahasra nāma jape viniyogaḥ   |
|  |  |
|  **करन्यासः   |  **karanyāsaḥ   |
| ** ऐं अङ्गुष्टाभ्यां नमः, क्लीं तर्जनीभ्यां नमः, सौः मध्यमाभ्यां नमः, सौः अनामिकाभ्यां नमः, क्लीं कनिष्ठिकाभ्यां नमः, ऐं करतल करपृष्ठाभ्यां नमः   | ** aiṃ aṅguśhṭābhyāṃ namaḥ, klīṃ tarjanībhyāṃ namaḥ, sauḥ madhyamābhyāṃ namaḥ, sauḥ anāmikābhyāṃ namaḥ, klīṃ kaniśhṭhikābhyāṃ namaḥ, aiṃ karatala karapṛśhṭhābhyāṃ namaḥ   |
|  |  |
|  **अङ्गन्यासः   |  **aṅganyāsaḥ   |
| ** ऐं हृदयाय नमः, क्लीं शिरसे स्वाहा, सौः शिखायै वषट्, सौः कवचाय हुं, क्लीं नेत्रत्रयाय वौषट्, ऐं अस्त्रायफट्, भूर्भुवस्सुवरोमिति दिग्बन्धः   | ** aiṃ hṛdayāya namaḥ, klīṃ śirase svāhā, sauḥ śikhāyai vaśhaṭ, sauḥ kavachāya huṃ, klīṃ netratrayāya vauśhaṭ, aiṃ astrāyaphaṭ, bhūrbhuvassuvaromiti digbandhaḥ   |
|  |  |
|  **ध्यानं   |  **dhyānaṃ   |
| ** अरुणां करुणा तरङ्गिताक्षीं धृतपाशाङ्कुश पुष्पबाणचापाम् ❘   | ** aruṇāṃ karuṇā taraṅgitākśhīṃ dhṛtapāśāṅkuśa puśhpabāṇachāpām ❘   |
| अणिमादिभि रावृतां मयूखैः अहमित्येव विभावये भवानीम् ‖ 1 ‖   | aṇimādibhi rāvṛtāṃ mayūkhaiḥ ahamityeva vibhāvaye bhavānīm ‖ 1 ‖   |
|  |  |
| ध्यायेत् पद्मासनस्थां विकसितवदनां पद्म पत्रायताक्षीं   | dhyāyet padmāsanasthāṃ vikasitavadanāṃ padma patrāyatākśhīṃ   |
| हेमाभां पीतवस्त्रां करकलित लसमद्धेमपद्मां वराङ्गीम् ❘   | hemābhāṃ pītavastrāṃ karakalita lasamaddhemapadmāṃ varāṅgīm ❘   |
| सर्वालङ्कारयुक्तां सकलमभयदां भक्तनम्रां भवानीं   | sarvālaṅkārayuktāṃ sakalamabhayadāṃ bhaktanamrāṃ bhavānīṃ   |
| श्री विद्यां शान्तमूर्तिं सकल सुरसुतां सर्वसम्पत्-प्रदात्रीम् ‖ 2 ‖   | śrī vidyāṃ śāntamūrtiṃ sakala surasutāṃ sarvasampat-pradātrīm ‖ 2 ‖   |
|  |  |
| सकुङ्कुम विलेपना मलिकचुम्बि कस्तूरिकां   | sakuṅkuma vilepanā maḻikachumbi kastūrikāṃ   |
| समन्द हसितेक्षणां सशरचाप पाशाङ्कुशाम् ❘   | samanda hasitekśhaṇāṃ saśarachāpa pāśāṅkuśām ❘   |
| अशेष जनमोहिनी मरुणमाल्य भूषोज्ज्वलां   | aśeśha janamohinī maruṇamālya bhūśhojjvalāṃ   |
| जपाकुसुम भासुरां जपविधौ स्मरे दम्बिकाम् ‖ 3 ‖   | japākusuma bhāsurāṃ japavidhau smare dambikām ‖ 3 ‖   |
|  |  |
| सिन्धूरारुण विग्रहां त्रिणयनां माणिक्य मौलिस्फुर-   | sindhūrāruṇa vigrahāṃ triṇayanāṃ māṇikya mauḻisphura-   |
| त्तारानायक शेखरां स्मितमुखी मापीन वक्षोरुहाम् ❘   | ttārānāyaka śekharāṃ smitamukhī māpīna vakśhoruhām ❘   |
| पाणिभ्या मलिपूर्ण रत्न चषकं रक्तोत्पलं बिभ्रतीं   | pāṇibhyā malipūrṇa ratna chaśhakaṃ raktotpalaṃ bibhratīṃ   |
| सौम्यां रत्नघटस्थ रक्त चरणां ध्यायेत्परामम्बिकाम् ‖ 4 ‖   | saumyāṃ ratnaghaṭastha rakta charaṇāṃ dhyāyetparāmambikām ‖ 4 ‖   |
|  |  |
| लमित्यादि पञ्चपूजां विभावयेत्   | lamityādi pañchapūjāṃ vibhāvayet   |
|  |  |
| लं पृथिवी तत्त्वात्मिकायै श्री ललितादेव्यै गन्धं परिकल्पयामि   | laṃ pṛthivī tattvātmikāyai śrī lalitādevyai gandhaṃ parikalpayāmi   |
| हं आकाश तत्त्वात्मिकायै श्री ललितादेव्यै पुष्पं परिकल्पयामि   | haṃ ākāśa tattvātmikāyai śrī lalitādevyai puśhpaṃ parikalpayāmi   |
| यं वायु तत्त्वात्मिकायै श्री ललितादेव्यै धूपं परिकल्पयामि   | yaṃ vāyu tattvātmikāyai śrī lalitādevyai dhūpaṃ parikalpayāmi   |
| रं वह्नि तत्त्वात्मिकायै श्री ललितादेव्यै दीपं परिकल्पयामि   | raṃ vahni tattvātmikāyai śrī lalitādevyai dīpaṃ parikalpayāmi   |
| वं अमृत तत्त्वात्मिकायै श्री ललितादेव्यै अमृत नैवेद्यं परिकल्पयामि   | vaṃ amṛta tattvātmikāyai śrī lalitādevyai amṛta naivedyaṃ parikalpayāmi   |
| सं सर्व तत्त्वात्मिकायै श्री ललितादेव्यै ताम्बूलादि सर्वोपचारान् परिकल्पयामि   | saṃ sarva tattvātmikāyai śrī lalitādevyai tāmbūlādi sarvopachārān parikalpayāmi   |
|  |  |
| गुरुर्ब्रह्म गुरुर्विष्णुः गुरुर्देवो महेश्वरः ❘   | gururbrahma gururviśhṇuḥ gururdevo maheśvaraḥ ❘   |
| गुरुस्साक्षात् परब्रह्म तस्मै श्री गुरवे नमः ‖   | gurussākśhāt parabrahma tasmai śrī gurave namaḥ ‖   |
|  |  |
| हरिः ॐ   | hariḥ oṃ   |
|  |  |
| श्री माता, श्री महाराज्ञी, श्रीमत्-सिंहासनेश्वरी ❘   | śrī mātā, śrī mahārāGYī, śrīmat-siṃhāsaneśvarī ❘   |
| चिदग्नि कुण्डसम्भूता, देवकार्यसमुद्यता ‖ 1 ‖   | chidagni kuṇḍasambhūtā, devakāryasamudyatā ‖ 1 ‖   |
|  |  |
| उद्यद्भानु सहस्राभा, चतुर्बाहु समन्विता ❘   | udyadbhānu sahasrābhā, chaturbāhu samanvitā ❘   |
| रागस्वरूप पाशाढ्या, क्रोधाकाराङ्कुशोज्ज्वला ‖ 2 ‖   | rāgasvarūpa pāśāḍhyā, krodhākārāṅkuśojjvalā ‖ 2 ‖   |
|  |  |
| मनोरूपेक्षुकोदण्डा, पञ्चतन्मात्र सायका ❘   | manorūpekśhukodaṇḍā, pañchatanmātra sāyakā ❘   |
| निजारुण प्रभापूर मज्जद्-ब्रह्माण्डमण्डला ‖ 3 ‖   | nijāruṇa prabhāpūra majjad-brahmāṇḍamaṇḍalā ‖ 3 ‖   |
|  |  |
| चम्पकाशोक पुन्नाग सौगन्धिक लसत्कचा   | champakāśoka punnāga saugandhika lasatkachā   |
| कुरुविन्द मणिश्रेणी कनत्कोटीर मण्डिता ‖ 4 ‖   | kuruvinda maṇiśreṇī kanatkoṭīra maṇḍitā ‖ 4 ‖   |
|  |  |
| अष्टमी चन्द्र विभ्राज दलिकस्थल शोभिता ❘   | aśhṭamī chandra vibhrāja daḻikasthala śobhitā ❘   |
| मुखचन्द्र कलङ्काभ मृगनाभि विशेषका ‖ 5 ‖   | mukhachandra kaḻaṅkābha mṛganābhi viśeśhakā ‖ 5 ‖   |
|  |  |
| वदनस्मर माङ्गल्य गृहतोरण चिल्लिका ❘   | vadanasmara māṅgalya gṛhatoraṇa chillikā ❘   |
| वक्त्रलक्ष्मी परीवाह चलन्मीनाभ लोचना ‖ 6 ‖   | vaktralakśhmī parīvāha chalanmīnābha lochanā ‖ 6 ‖   |
|  |  |
| नवचम्पक पुष्पाभ नासादण्ड विराजिता ❘   | navachampaka puśhpābha nāsādaṇḍa virājitā ❘   |
| ताराकान्ति तिरस्कारि नासाभरण भासुरा ‖ 7 ‖   | tārākānti tiraskāri nāsābharaṇa bhāsurā ‖ 7 ‖   |
|  |  |
| कदम्ब मञ्जरीक्लुप्त कर्णपूर मनोहरा ❘   | kadamba mañjarīklupta karṇapūra manoharā ❘   |
| ताटङ्क युगलीभूत तपनोडुप मण्डला ‖ 8 ‖   | tāṭaṅka yugaḻībhūta tapanoḍupa maṇḍalā ‖ 8 ‖   |
|  |  |
| पद्मराग शिलादर्श परिभावि कपोलभूः ❘   | padmarāga śilādarśa paribhāvi kapolabhūḥ ❘   |
| नवविद्रुम बिम्बश्रीः न्यक्कारि रदनच्छदा ‖ 9 ‖   | navavidruma bimbaśrīḥ nyakkāri radanachChadā ‖ 9 ‖   |
|  |  |
| शुद्ध विद्याङ्कुराकार द्विजपङ्क्ति द्वयोज्ज्वला ❘   | śuddha vidyāṅkurākāra dvijapaṅkti dvayojjvalā ❘   |
| कर्पूरवीटि कामोद समाकर्षद्दिगन्तरा ‖ 10 ‖   | karpūravīṭi kāmoda samākarśhaddigantarā ‖ 10 ‖   |
|  |  |
| निजसल्लाप माधुर्य विनिर्भत्सित कच्छपी ❘   | nijasallāpa mādhurya vinirbhatsita kachChapī ❘   |
| मन्दस्मित प्रभापूर मज्जत्-कामेश मानसा ‖ 11 ‖   | mandasmita prabhāpūra majjat-kāmeśa mānasā ‖ 11 ‖   |
|  |  |
| अनाकलित सादृश्य चुबुक श्री विराजिता ❘   | anākalita sādṛśya chubuka śrī virājitā ❘   |
| कामेशबद्ध माङ्गल्य सूत्रशोभित कन्थरा ‖ 12 ‖   | kāmeśabaddha māṅgalya sūtraśobhita kantharā ‖ 12 ‖   |
|  |  |
| कनकाङ्गद केयूर कमनीय भुजान्विता ❘   | kanakāṅgada keyūra kamanīya bhujānvitā ❘   |
| रत्नग्रैवेय चिन्ताक लोलमुक्ता फलान्विता ‖ 13 ‖   | ratnagraiveya chintāka lolamuktā phalānvitā ‖ 13 ‖   |
|  |  |
| कामेश्वर प्रेमरत्न मणि प्रतिपणस्तनी❘   | kāmeśvara premaratna maṇi pratipaṇastanī❘   |
| नाभ्यालवाल रोमालि लताफल कुचद्वयी ‖ 14 ‖   | nābhyālavāla romāḻi latāphala kuchadvayī ‖ 14 ‖   |
|  |  |
| लक्ष्यरोमलता धारता समुन्नेय मध्यमा ❘   | lakśhyaromalatā dhāratā samunneya madhyamā ❘   |
| स्तनभार दलन्-मध्य पट्टबन्ध वलित्रया ‖ 15 ‖   | stanabhāra daḻan-madhya paṭṭabandha vaḻitrayā ‖ 15 ‖   |
|  |  |
| अरुणारुण कौसुम्भ वस्त्र भास्वत्-कटीतटी ❘   | aruṇāruṇa kausumbha vastra bhāsvat-kaṭītaṭī ❘   |
| रत्नकिङ्किणि कारम्य रशनादाम भूषिता ‖ 16 ‖   | ratnakiṅkiṇi kāramya raśanādāma bhūśhitā ‖ 16 ‖   |
|  |  |
| कामेश ज्ञात सौभाग्य मार्दवोरु द्वयान्विता ❘   | kāmeśa GYāta saubhāgya mārdavoru dvayānvitā ❘   |
| माणिक्य मकुटाकार जानुद्वय विराजिता ‖ 17 ‖   | māṇikya makuṭākāra jānudvaya virājitā ‖ 17 ‖   |
|  |  |
| इन्द्रगोप परिक्षिप्त स्मर तूणाभ जङ्घिका ❘   | indragopa parikśhipta smara tūṇābha jaṅghikā ❘   |
| गूढगुल्भा कूर्मपृष्ठ जयिष्णु प्रपदान्विता ‖ 18 ‖   | gūḍhagulbhā kūrmapṛśhṭha jayiśhṇu prapadānvitā ‖ 18 ‖   |
|  |  |
| नखदीधिति सञ्छन्न नमज्जन तमोगुणा ❘   | nakhadīdhiti sañChanna namajjana tamoguṇā ❘   |
| पदद्वय प्रभाजाल पराकृत सरोरुहा ‖ 19 ‖   | padadvaya prabhājāla parākṛta saroruhā ‖ 19 ‖   |
|  |  |
| शिञ्जान मणिमञ्जीर मण्डित श्री पदाम्बुजा ❘   | śiñjāna maṇimañjīra maṇḍita śrī padāmbujā ❘   |
| मराली मन्दगमना, महालावण्य शेवधिः ‖ 20 ‖   | marāḻī mandagamanā, mahālāvaṇya śevadhiḥ ‖ 20 ‖   |
|  |  |
| सर्वारुणाऽनवद्याङ्गी सर्वाभरण भूषिता ❘   | sarvāruṇā'navadyāṅgī sarvābharaṇa bhūśhitā ❘   |
| शिवकामेश्वराङ्कस्था, शिवा, स्वाधीन वल्लभा ‖ 21 ‖   | śivakāmeśvarāṅkasthā, śivā, svādhīna vallabhā ‖ 21 ‖   |
|  |  |
| सुमेरु मध्यशृङ्गस्था, श्रीमन्नगर नायिका ❘   | sumeru madhyaśṛṅgasthā, śrīmannagara nāyikā ❘   |
| चिन्तामणि गृहान्तस्था, पञ्चब्रह्मासनस्थिता ‖ 22 ‖   | chintāmaṇi gṛhāntasthā, pañchabrahmāsanasthitā ‖ 22 ‖   |
|  |  |
| महापद्माटवी संस्था, कदम्ब वनवासिनी ❘   | mahāpadmāṭavī saṃsthā, kadamba vanavāsinī ❘   |
| सुधासागर मध्यस्था, कामाक्षी कामदायिनी ‖ 23 ‖   | sudhāsāgara madhyasthā, kāmākśhī kāmadāyinī ‖ 23 ‖   |
|  |  |
| देवर्षि गणसङ्घात स्तूयमानात्म वैभवा ❘   | devarśhi gaṇasaṅghāta stūyamānātma vaibhavā ❘   |
| भण्डासुर वधोद्युक्त शक्तिसेना समन्विता ‖ 24 ‖   | bhaṇḍāsura vadhodyukta śaktisenā samanvitā ‖ 24 ‖   |
|  |  |
| सम्पत्करी समारूढ सिन्धुर व्रजसेविता ❘   | sampatkarī samārūḍha sindhura vrajasevitā ❘   |
| अश्वारूढाधिष्ठिताश्व कोटिकोटि भिरावृता ‖ 25 ‖   | aśvārūḍhādhiśhṭhitāśva koṭikoṭi bhirāvṛtā ‖ 25 ‖   |
|  |  |
| चक्रराज रथारूढ सर्वायुध परिष्कृता ❘   | chakrarāja rathārūḍha sarvāyudha pariśhkṛtā ❘   |
| गेयचक्र रथारूढ मन्त्रिणी परिसेविता ‖ 26 ‖   | geyachakra rathārūḍha mantriṇī parisevitā ‖ 26 ‖   |
|  |  |
| किरिचक्र रथारूढ दण्डनाथा पुरस्कृता ❘   | kirichakra rathārūḍha daṇḍanāthā puraskṛtā ❘   |
| ज्वालामालिनि काक्षिप्त वह्निप्राकार मध्यगा ‖ 27 ‖   | jvālāmālini kākśhipta vahniprākāra madhyagā ‖ 27 ‖   |
|  |  |
| भण्डसैन्य वधोद्युक्त शक्ति विक्रमहर्षिता ❘   | bhaṇḍasainya vadhodyukta śakti vikramaharśhitā ❘   |
| नित्या पराक्रमाटोप निरीक्षण समुत्सुका ‖ 28 ‖   | nityā parākramāṭopa nirīkśhaṇa samutsukā ‖ 28 ‖   |
|  |  |
| भण्डपुत्र वधोद्युक्त बालाविक्रम नन्दिता ❘   | bhaṇḍaputra vadhodyukta bālāvikrama nanditā ❘   |
| मन्त्रिण्यम्बा विरचित विषङ्ग वधतोषिता ‖ 29 ‖   | mantriṇyambā virachita viśhaṅga vadhatośhitā ‖ 29 ‖   |
|  |  |
| विशुक्र प्राणहरण वाराही वीर्यनन्दिता ❘   | viśukra prāṇaharaṇa vārāhī vīryananditā ❘   |
| कामेश्वर मुखालोक कल्पित श्री गणेश्वरा ‖ 30 ‖   | kāmeśvara mukhāloka kalpita śrī gaṇeśvarā ‖ 30 ‖   |
|  |  |
| महागणेश निर्भिन्न विघ्नयन्त्र प्रहर्षिता ❘   | mahāgaṇeśa nirbhinna vighnayantra praharśhitā ❘   |
| भण्डासुरेन्द्र निर्मुक्त शस्त्र प्रत्यस्त्र वर्षिणी ‖ 31 ‖   | bhaṇḍāsurendra nirmukta śastra pratyastra varśhiṇī ‖ 31 ‖   |
|  |  |
| कराङ्गुलि नखोत्पन्न नारायण दशाकृतिः ❘   | karāṅguḻi nakhotpanna nārāyaṇa daśākṛtiḥ ❘   |
| महापाशुपतास्त्राग्नि निर्दग्धासुर सैनिका ‖ 32 ‖   | mahāpāśupatāstrāgni nirdagdhāsura sainikā ‖ 32 ‖   |
|  |  |
| कामेश्वरास्त्र निर्दग्ध सभण्डासुर शून्यका ❘   | kāmeśvarāstra nirdagdha sabhaṇḍāsura śūnyakā ❘   |
| ब्रह्मोपेन्द्र महेन्द्रादि देवसंस्तुत वैभवा ‖ 33 ‖   | brahmopendra mahendrādi devasaṃstuta vaibhavā ‖ 33 ‖   |
|  |  |
| हरनेत्राग्नि सन्दग्ध काम सञ्जीवनौषधिः ❘   | haranetrāgni sandagdha kāma sañjīvanauśhadhiḥ ❘   |
| श्रीमद्वाग्भव कूटैक स्वरूप मुखपङ्कजा ‖ 34 ‖   | śrīmadvāgbhava kūṭaika svarūpa mukhapaṅkajā ‖ 34 ‖   |
|  |  |
| कण्ठाधः कटिपर्यन्त मध्यकूट स्वरूपिणी ❘   | kaṇṭhādhaḥ kaṭiparyanta madhyakūṭa svarūpiṇī ❘   |
| शक्तिकूटैक तापन्न कट्यथोभाग धारिणी ‖ 35 ‖   | śaktikūṭaika tāpanna kaṭyathobhāga dhāriṇī ‖ 35 ‖   |
|  |  |
| मूलमन्त्रात्मिका, मूलकूट त्रय कलेबरा ❘   | mūlamantrātmikā, mūlakūṭa traya kaḻebarā ❘   |
| कुलामृतैक रसिका, कुलसङ्केत पालिनी ‖ 36 ‖   | kuḻāmṛtaika rasikā, kuḻasaṅketa pālinī ‖ 36 ‖   |
|  |  |
| कुलाङ्गना, कुलान्तःस्था, कौलिनी, कुलयोगिनी ❘   | kuḻāṅganā, kuḻāntaḥsthā, kauḻinī, kuḻayoginī ❘   |
| अकुला, समयान्तःस्था, समयाचार तत्परा ‖ 37 ‖   | akuḻā, samayāntaḥsthā, samayāchāra tatparā ‖ 37 ‖   |
|  |  |
| मूलाधारैक निलया, ब्रह्मग्रन्थि विभेदिनी ❘   | mūlādhāraika nilayā, brahmagranthi vibhedinī ❘   |
| मणिपूरान्त रुदिता, विष्णुग्रन्थि विभेदिनी ‖ 38 ‖   | maṇipūrānta ruditā, viśhṇugranthi vibhedinī ‖ 38 ‖   |
|  |  |
| आज्ञा चक्रान्तरालस्था, रुद्रग्रन्थि विभेदिनी ❘   | āGYā chakrāntarāḻasthā, rudragranthi vibhedinī ❘   |
| सहस्राराम्बुजा रूढा, सुधासाराभि वर्षिणी ‖ 39 ‖   | sahasrārāmbujā rūḍhā, sudhāsārābhi varśhiṇī ‖ 39 ‖   |
|  |  |
| तटिल्लता समरुचिः, षट्-चक्रोपरि संस्थिता ❘   | taṭillatā samaruchiḥ, śhaṭ-chakropari saṃsthitā ❘   |
| महाशक्तिः, कुण्डलिनी, बिसतन्तु तनीयसी ‖ 40 ‖   | mahāśaktiḥ, kuṇḍalinī, bisatantu tanīyasī ‖ 40 ‖   |
|  |  |
| भवानी, भावनागम्या, भवारण्य कुठारिका ❘   | bhavānī, bhāvanāgamyā, bhavāraṇya kuṭhārikā ❘   |
| भद्रप्रिया, भद्रमूर्ति, र्भक्तसौभाग्य दायिनी ‖ 41 ‖   | bhadrapriyā, bhadramūrti, rbhaktasaubhāgya dāyinī ‖ 41 ‖   |
|  |  |
| भक्तिप्रिया, भक्तिगम्या, भक्तिवश्या, भयापहा ❘   | bhaktipriyā, bhaktigamyā, bhaktivaśyā, bhayāpahā ❘   |
| शाम्भवी, शारदाराध्या, शर्वाणी, शर्मदायिनी ‖ 42 ‖   | śāmbhavī, śāradārādhyā, śarvāṇī, śarmadāyinī ‖ 42 ‖   |
|  |  |
| शाङ्करी, श्रीकरी, साध्वी, शरच्चन्द्रनिभानना ❘   | śāṅkarī, śrīkarī, sādhvī, śarachchandranibhānanā ❘   |
| शातोदरी, शान्तिमती, निराधारा, निरञ्जना ‖ 43 ‖   | śātodarī, śāntimatī, nirādhārā, nirañjanā ‖ 43 ‖   |
|  |  |
| निर्लेपा, निर्मला, नित्या, निराकारा, निराकुला ❘   | nirlepā, nirmalā, nityā, nirākārā, nirākulā ❘   |
| निर्गुणा, निष्कला, शान्ता, निष्कामा, निरुपप्लवा ‖ 44 ‖   | nirguṇā, niśhkaḻā, śāntā, niśhkāmā, nirupaplavā ‖ 44 ‖   |
|  |  |
| नित्यमुक्ता, निर्विकारा, निष्प्रपञ्चा, निराश्रया ❘   | nityamuktā, nirvikārā, niśhprapañchā, nirāśrayā ❘   |
| नित्यशुद्धा, नित्यबुद्धा, निरवद्या, निरन्तरा ‖ 45 ‖   | nityaśuddhā, nityabuddhā, niravadyā, nirantarā ‖ 45 ‖   |
|  |  |
| निष्कारणा, निष्कलङ्का, निरुपाधि, र्निरीश्वरा ❘   | niśhkāraṇā, niśhkaḻaṅkā, nirupādhi, rnirīśvarā ❘   |
| नीरागा, रागमथनी, निर्मदा, मदनाशिनी ‖ 46 ‖   | nīrāgā, rāgamathanī, nirmadā, madanāśinī ‖ 46 ‖   |
|  |  |
| निश्चिन्ता, निरहङ्कारा, निर्मोहा, मोहनाशिनी ❘   | niśchintā, nirahaṅkārā, nirmohā, mohanāśinī ❘   |
| निर्ममा, ममताहन्त्री, निष्पापा, पापनाशिनी ‖ 47 ‖   | nirmamā, mamatāhantrī, niśhpāpā, pāpanāśinī ‖ 47 ‖   |
|  |  |
| निष्क्रोधा, क्रोधशमनी, निर्लोभा, लोभनाशिनी ❘   | niśhkrodhā, krodhaśamanī, nirlobhā, lobhanāśinī ❘   |
| निःसंशया, संशयघ्नी, निर्भवा, भवनाशिनी ‖ 48 ‖   | niḥsaṃśayā, saṃśayaghnī, nirbhavā, bhavanāśinī ‖ 48 ‖   |
|  |  |
| निर्विकल्पा, निराबाधा, निर्भेदा, भेदनाशिनी ❘   | nirvikalpā, nirābādhā, nirbhedā, bhedanāśinī ❘   |
| निर्नाशा, मृत्युमथनी, निष्क्रिया, निष्परिग्रहा ‖ 49 ‖   | nirnāśā, mṛtyumathanī, niśhkriyā, niśhparigrahā ‖ 49 ‖   |
|  |  |
| निस्तुला, नीलचिकुरा, निरपाया, निरत्यया ❘   | nistulā, nīlachikurā, nirapāyā, niratyayā ❘   |
| दुर्लभा, दुर्गमा, दुर्गा, दुःखहन्त्री, सुखप्रदा ‖ 50 ‖   | durlabhā, durgamā, durgā, duḥkhahantrī, sukhapradā ‖ 50 ‖   |
|  |  |
| दुष्टदूरा, दुराचार शमनी, दोषवर्जिता ❘   | duśhṭadūrā, durāchāra śamanī, dośhavarjitā ❘   |
| सर्वज्ञा, सान्द्रकरुणा, समानाधिकवर्जिता ‖ 51 ‖   | sarvaGYā, sāndrakaruṇā, samānādhikavarjitā ‖ 51 ‖   |
|  |  |
| सर्वशक्तिमयी, सर्वमङ्गला, सद्गतिप्रदा ❘   | sarvaśaktimayī, sarvamaṅgaḻā, sadgatipradā ❘   |
| सर्वेश्वरी, सर्वमयी, सर्वमन्त्र स्वरूपिणी ‖ 52 ‖   | sarveśvarī, sarvamayī, sarvamantra svarūpiṇī ‖ 52 ‖   |
|  |  |
| सर्वयन्त्रात्मिका, सर्वतन्त्ररूपा, मनोन्मनी ❘   | sarvayantrātmikā, sarvatantrarūpā, manonmanī ❘   |
| माहेश्वरी, महादेवी, महालक्ष्मी, र्मृडप्रिया ‖ 53 ‖   | māheśvarī, mahādevī, mahālakśhmī, rmṛḍapriyā ‖ 53 ‖   |
|  |  |
| महारूपा, महापूज्या, महापातक नाशिनी ❘   | mahārūpā, mahāpūjyā, mahāpātaka nāśinī ❘   |
| महामाया, महासत्त्वा, महाशक्ति र्महारतिः ‖ 54 ‖   | mahāmāyā, mahāsattvā, mahāśakti rmahāratiḥ ‖ 54 ‖   |
|  |  |
| महाभोगा, महैश्वर्या, महावीर्या, महाबला ❘   | mahābhogā, mahaiśvaryā, mahāvīryā, mahābalā ❘   |
| महाबुद्धि, र्महासिद्धि, र्महायोगेश्वरेश्वरी ‖ 55 ‖   | mahābuddhi, rmahāsiddhi, rmahāyogeśvareśvarī ‖ 55 ‖   |
|  |  |
| महातन्त्रा, महामन्त्रा, महायन्त्रा, महासना ❘   | mahātantrā, mahāmantrā, mahāyantrā, mahāsanā ❘   |
| महायाग क्रमाराध्या, महाभैरव पूजिता ‖ 56 ‖   | mahāyāga kramārādhyā, mahābhairava pūjitā ‖ 56 ‖   |
|  |  |
| महेश्वर महाकल्प महाताण्डव साक्षिणी ❘   | maheśvara mahākalpa mahātāṇḍava sākśhiṇī ❘   |
| महाकामेश महिषी, महात्रिपुर सुन्दरी ‖ 57 ‖   | mahākāmeśa mahiśhī, mahātripura sundarī ‖ 57 ‖   |
|  |  |
| चतुःषष्ट्युपचाराढ्या, चतुष्षष्टि कलामयी ❘   | chatuḥśhaśhṭyupachārāḍhyā, chatuśhśhaśhṭi kaḻāmayī ❘   |
| महा चतुष्षष्टि कोटि योगिनी गणसेविता ‖ 58 ‖   | mahā chatuśhśhaśhṭi koṭi yoginī gaṇasevitā ‖ 58 ‖   |
|  |  |
| मनुविद्या, चन्द्रविद्या, चन्द्रमण्डलमध्यगा ❘   | manuvidyā, chandravidyā, chandramaṇḍalamadhyagā ❘   |
| चारुरूपा, चारुहासा, चारुचन्द्र कलाधरा ‖ 59 ‖   | chārurūpā, chāruhāsā, chāruchandra kaḻādharā ‖ 59 ‖   |
|  |  |
| चराचर जगन्नाथा, चक्रराज निकेतना ❘   | charāchara jagannāthā, chakrarāja niketanā ❘   |
| पार्वती, पद्मनयना, पद्मराग समप्रभा ‖ 60 ‖   | pārvatī, padmanayanā, padmarāga samaprabhā ‖ 60 ‖   |
|  |  |
| पञ्चप्रेतासनासीना, पञ्चब्रह्म स्वरूपिणी ❘   | pañchapretāsanāsīnā, pañchabrahma svarūpiṇī ❘   |
| चिन्मयी, परमानन्दा, विज्ञान घनरूपिणी ‖ 61 ‖   | chinmayī, paramānandā, viGYāna ghanarūpiṇī ‖ 61 ‖   |
|  |  |
| ध्यानध्यातृ ध्येयरूपा, धर्माधर्म विवर्जिता ❘   | dhyānadhyātṛ dhyeyarūpā, dharmādharma vivarjitā ❘   |
| विश्वरूपा, जागरिणी, स्वपन्ती, तैजसात्मिका ‖ 62 ‖   | viśvarūpā, jāgariṇī, svapantī, taijasātmikā ‖ 62 ‖   |
|  |  |
| सुप्ता, प्राज्ञात्मिका, तुर्या, सर्वावस्था विवर्जिता ❘   | suptā, prāGYātmikā, turyā, sarvāvasthā vivarjitā ❘   |
| सृष्टिकर्त्री, ब्रह्मरूपा, गोप्त्री, गोविन्दरूपिणी ‖ 63 ‖   | sṛśhṭikartrī, brahmarūpā, goptrī, govindarūpiṇī ‖ 63 ‖   |
|  |  |
| संहारिणी, रुद्ररूपा, तिरोधानकरीश्वरी ❘   | saṃhāriṇī, rudrarūpā, tirodhānakarīśvarī ❘   |
| सदाशिवानुग्रहदा, पञ्चकृत्य परायणा ‖ 64 ‖   | sadāśivānugrahadā, pañchakṛtya parāyaṇā ‖ 64 ‖   |
|  |  |
| भानुमण्डल मध्यस्था, भैरवी, भगमालिनी ❘   | bhānumaṇḍala madhyasthā, bhairavī, bhagamālinī ❘   |
| पद्मासना, भगवती, पद्मनाभ सहोदरी ‖ 65 ‖   | padmāsanā, bhagavatī, padmanābha sahodarī ‖ 65 ‖   |
|  |  |
| उन्मेष निमिषोत्पन्न विपन्न भुवनावलिः ❘   | unmeśha nimiśhotpanna vipanna bhuvanāvaḻiḥ ❘   |
| सहस्रशीर्षवदना, सहस्राक्षी, सहस्रपात् ‖ 66 ‖   | sahasraśīrśhavadanā, sahasrākśhī, sahasrapāt ‖ 66 ‖   |
|  |  |
| आब्रह्म कीटजननी, वर्णाश्रम विधायिनी ❘   | ābrahma kīṭajananī, varṇāśrama vidhāyinī ❘   |
| निजाज्ञारूपनिगमा, पुण्यापुण्य फलप्रदा ‖ 67 ‖   | nijāGYārūpanigamā, puṇyāpuṇya phalapradā ‖ 67 ‖   |
|  |  |
| श्रुति सीमन्त सिन्धूरीकृत पादाब्जधूलिका ❘   | śruti sīmanta sindhūrīkṛta pādābjadhūḻikā ❘   |
| सकलागम सन्दोह शुक्तिसम्पुट मौक्तिका ‖ 68 ‖   | sakalāgama sandoha śuktisampuṭa mauktikā ‖ 68 ‖   |
|  |  |
| पुरुषार्थप्रदा, पूर्णा, भोगिनी, भुवनेश्वरी ❘   | puruśhārthapradā, pūrṇā, bhoginī, bhuvaneśvarī ❘   |
| अम्बिका,ऽनादि निधना, हरिब्रह्मेन्द्र सेविता ‖ 69 ‖   | ambikā,'nādi nidhanā, haribrahmendra sevitā ‖ 69 ‖   |
|  |  |
| नारायणी, नादरूपा, नामरूप विवर्जिता ❘   | nārāyaṇī, nādarūpā, nāmarūpa vivarjitā ❘   |
| ह्रीङ्कारी, ह्रीमती, हृद्या, हेयोपादेय वर्जिता ‖ 70 ‖   | hrīṅkārī, hrīmatī, hṛdyā, heyopādeya varjitā ‖ 70 ‖   |
|  |  |
| राजराजार्चिता, राज्ञी, रम्या, राजीवलोचना ❘   | rājarājārchitā, rāGYī, ramyā, rājīvalochanā ❘   |
| रञ्जनी, रमणी, रस्या, रणत्किङ्किणि मेखला ‖ 71 ‖   | rañjanī, ramaṇī, rasyā, raṇatkiṅkiṇi mekhalā ‖ 71 ‖   |
|  |  |
| रमा, राकेन्दुवदना, रतिरूपा, रतिप्रिया ❘   | ramā, rākenduvadanā, ratirūpā, ratipriyā ❘   |
| रक्षाकरी, राक्षसघ्नी, रामा, रमणलम्पटा ‖ 72 ‖   | rakśhākarī, rākśhasaghnī, rāmā, ramaṇalampaṭā ‖ 72 ‖   |
|  |  |
| काम्या, कामकलारूपा, कदम्ब कुसुमप्रिया ❘   | kāmyā, kāmakaḻārūpā, kadamba kusumapriyā ❘   |
| कल्याणी, जगतीकन्दा, करुणारस सागरा ‖ 73 ‖   | kalyāṇī, jagatīkandā, karuṇārasa sāgarā ‖ 73 ‖   |
|  |  |
| कलावती, कलालापा, कान्ता, कादम्बरीप्रिया ❘   | kaḻāvatī, kaḻālāpā, kāntā, kādambarīpriyā ❘   |
| वरदा, वामनयना, वारुणीमदविह्वला ‖ 74 ‖   | varadā, vāmanayanā, vāruṇīmadavihvalā ‖ 74 ‖   |
|  |  |
| विश्वाधिका, वेदवेद्या, विन्ध्याचल निवासिनी ❘   | viśvādhikā, vedavedyā, vindhyāchala nivāsinī ❘   |
| विधात्री, वेदजननी, विष्णुमाया, विलासिनी ‖ 75 ‖   | vidhātrī, vedajananī, viśhṇumāyā, vilāsinī ‖ 75 ‖   |
|  |  |
| क्षेत्रस्वरूपा, क्षेत्रेशी, क्षेत्र क्षेत्रज्ञ पालिनी ❘   | kśhetrasvarūpā, kśhetreśī, kśhetra kśhetraGYa pālinī ❘   |
| क्षयवृद्धि विनिर्मुक्ता, क्षेत्रपाल समर्चिता ‖ 76 ‖   | kśhayavṛddhi vinirmuktā, kśhetrapāla samarchitā ‖ 76 ‖   |
|  |  |
| विजया, विमला, वन्द्या, वन्दारु जनवत्सला ❘   | vijayā, vimalā, vandyā, vandāru janavatsalā ❘   |
| वाग्वादिनी, वामकेशी, वह्निमण्डल वासिनी ‖ 77 ‖   | vāgvādinī, vāmakeśī, vahnimaṇḍala vāsinī ‖ 77 ‖   |
|  |  |
| भक्तिमत्-कल्पलतिका, पशुपाश विमोचनी ❘   | bhaktimat-kalpalatikā, paśupāśa vimochanī ❘   |
| संहृताशेष पाषण्डा, सदाचार प्रवर्तिका ‖ 78 ‖   | saṃhṛtāśeśha pāśhaṇḍā, sadāchāra pravartikā ‖ 78 ‖   |
|  |  |
| तापत्रयाग्नि सन्तप्त समाह्लादन चन्द्रिका ❘   | tāpatrayāgni santapta samāhlādana chandrikā ❘   |
| तरुणी, तापसाराध्या, तनुमध्या, तमोऽपहा ‖ 79 ‖   | taruṇī, tāpasārādhyā, tanumadhyā, tamoapahā ‖ 79 ‖   |
|  |  |
| चिति, स्तत्पदलक्ष्यार्था, चिदेक रसरूपिणी ❘   | chiti, statpadalakśhyārthā, chideka rasarūpiṇī ❘   |
| स्वात्मानन्दलवीभूत ब्रह्माद्यानन्द सन्ततिः ‖ 80 ‖   | svātmānandalavībhūta brahmādyānanda santatiḥ ‖ 80 ‖   |
|  |  |
| परा, प्रत्यक्चिती रूपा, पश्यन्ती, परदेवता ❘   | parā, pratyakchitī rūpā, paśyantī, paradevatā ❘   |
| मध्यमा, वैखरीरूपा, भक्तमानस हंसिका ‖ 81 ‖   | madhyamā, vaikharīrūpā, bhaktamānasa haṃsikā ‖ 81 ‖   |
|  |  |
| कामेश्वर प्राणनाडी, कृतज्ञा, कामपूजिता ❘   | kāmeśvara prāṇanāḍī, kṛtaGYā, kāmapūjitā ❘   |
| शृङ्गार रससम्पूर्णा, जया, जालन्धरस्थिता ‖ 82 ‖   | śṛṅgāra rasasampūrṇā, jayā, jālandharasthitā ‖ 82 ‖   |
|  |  |
| ओड्याण पीठनिलया, बिन्दुमण्डल वासिनी ❘   | oḍyāṇa pīṭhanilayā, bindumaṇḍala vāsinī ❘   |
| रहोयाग क्रमाराध्या, रहस्तर्पण तर्पिता ‖ 83 ‖   | rahoyāga kramārādhyā, rahastarpaṇa tarpitā ‖ 83 ‖   |
|  |  |
| सद्यः प्रसादिनी, विश्वसाक्षिणी, साक्षिवर्जिता ❘   | sadyaḥ prasādinī, viśvasākśhiṇī, sākśhivarjitā ❘   |
| षडङ्गदेवता युक्ता, षाड्गुण्य परिपूरिता ‖ 84 ‖   | śhaḍaṅgadevatā yuktā, śhāḍguṇya paripūritā ‖ 84 ‖   |
|  |  |
| नित्यक्लिन्ना, निरुपमा, निर्वाण सुखदायिनी ❘   | nityaklinnā, nirupamā, nirvāṇa sukhadāyinī ❘   |
| नित्या, षोडशिकारूपा, श्रीकण्ठार्ध शरीरिणी ‖ 85 ‖   | nityā, śhoḍaśikārūpā, śrīkaṇṭhārdha śarīriṇī ‖ 85 ‖   |
|  |  |
| प्रभावती, प्रभारूपा, प्रसिद्धा, परमेश्वरी ❘   | prabhāvatī, prabhārūpā, prasiddhā, parameśvarī ❘   |
| मूलप्रकृति रव्यक्ता, व्यक्ताऽव्यक्त स्वरूपिणी ‖ 86 ‖   | mūlaprakṛti ravyaktā, vyaktā'vyakta svarūpiṇī ‖ 86 ‖   |
|  |  |
| व्यापिनी, विविधाकारा, विद्याऽविद्या स्वरूपिणी ❘   | vyāpinī, vividhākārā, vidyā'vidyā svarūpiṇī ❘   |
| महाकामेश नयना, कुमुदाह्लाद कौमुदी ‖ 87 ‖   | mahākāmeśa nayanā, kumudāhlāda kaumudī ‖ 87 ‖   |
|  |  |
| भक्तहार्द तमोभेद भानुमद्-भानुसन्ततिः ❘   | bhaktahārda tamobheda bhānumad-bhānusantatiḥ ❘   |
| शिवदूती, शिवाराध्या, शिवमूर्ति, श्शिवङ्करी ‖ 88 ‖   | śivadūtī, śivārādhyā, śivamūrti, śśivaṅkarī ‖ 88 ‖   |
|  |  |
| शिवप्रिया, शिवपरा, शिष्टेष्टा, शिष्टपूजिता ❘   | śivapriyā, śivaparā, śiśhṭeśhṭā, śiśhṭapūjitā ❘   |
| अप्रमेया, स्वप्रकाशा, मनोवाचाम गोचरा ‖ 89 ‖   | aprameyā, svaprakāśā, manovāchāma gocharā ‖ 89 ‖   |
|  |  |
| चिच्छक्ति, श्चेतनारूपा, जडशक्ति, र्जडात्मिका ❘   | chichChakti, śchetanārūpā, jaḍaśakti, rjaḍātmikā ❘   |
| गायत्री, व्याहृति, स्सन्ध्या, द्विजबृन्द निषेविता ‖ 90 ‖   | gāyatrī, vyāhṛti, ssandhyā, dvijabṛnda niśhevitā ‖ 90 ‖   |
|  |  |
| तत्त्वासना, तत्त्वमयी, पञ्चकोशान्तरस्थिता ❘   | tattvāsanā, tattvamayī, pañchakośāntarasthitā ❘   |
| निस्सीममहिमा, नित्ययौवना, मदशालिनी ‖ 91 ‖   | nissīmamahimā, nityayauvanā, madaśālinī ‖ 91 ‖   |
|  |  |
| मदघूर्णित रक्ताक्षी, मदपाटल गण्डभूः ❘   | madaghūrṇita raktākśhī, madapāṭala gaṇḍabhūḥ ❘   |
| चन्दन द्रवदिग्धाङ्गी, चाम्पेय कुसुम प्रिया ‖ 92 ‖   | chandana dravadigdhāṅgī, chāmpeya kusuma priyā ‖ 92 ‖   |
|  |  |
| कुशला, कोमलाकारा, कुरुकुल्ला, कुलेश्वरी ❘   | kuśalā, komalākārā, kurukullā, kuleśvarī ❘   |
| कुलकुण्डालया, कौल मार्गतत्पर सेविता ‖ 93 ‖   | kuḻakuṇḍālayā, kauḻa mārgatatpara sevitā ‖ 93 ‖   |
|  |  |
| कुमार गणनाथाम्बा, तुष्टिः, पुष्टि, र्मति, र्धृतिः ❘   | kumāra gaṇanāthāmbā, tuśhṭiḥ, puśhṭi, rmati, rdhṛtiḥ ❘   |
| शान्तिः, स्वस्तिमती, कान्ति, र्नन्दिनी, विघ्ननाशिनी ‖ 94 ‖   | śāntiḥ, svastimatī, kānti, rnandinī, vighnanāśinī ‖ 94 ‖   |
|  |  |
| तेजोवती, त्रिनयना, लोलाक्षी कामरूपिणी ❘   | tejovatī, trinayanā, lolākśhī kāmarūpiṇī ❘   |
| मालिनी, हंसिनी, माता, मलयाचल वासिनी ‖ 95 ‖   | mālinī, haṃsinī, mātā, malayāchala vāsinī ‖ 95 ‖   |
|  |  |
| सुमुखी, नलिनी, सुभ्रूः, शोभना, सुरनायिका ❘   | sumukhī, naḻinī, subhrūḥ, śobhanā, suranāyikā ❘   |
| कालकण्ठी, कान्तिमती, क्षोभिणी, सूक्ष्मरूपिणी ‖ 96 ‖   | kālakaṇṭhī, kāntimatī, kśhobhiṇī, sūkśhmarūpiṇī ‖ 96 ‖   |
|  |  |
| वज्रेश्वरी, वामदेवी, वयोऽवस्था विवर्जिता ❘   | vajreśvarī, vāmadevī, vayoavasthā vivarjitā ❘   |
| सिद्धेश्वरी, सिद्धविद्या, सिद्धमाता, यशस्विनी ‖ 97 ‖   | siddheśvarī, siddhavidyā, siddhamātā, yaśasvinī ‖ 97 ‖   |
|  |  |
| विशुद्धि चक्रनिलया,ऽऽरक्तवर्णा, त्रिलोचना ❘   | viśuddhi chakranilayā,''raktavarṇā, trilochanā ❘   |
| खट्वाङ्गादि प्रहरणा, वदनैक समन्विता ‖ 98 ‖   | khaṭvāṅgādi praharaṇā, vadanaika samanvitā ‖ 98 ‖   |
|  |  |
| पायसान्नप्रिया, त्वक्^स्था, पशुलोक भयङ्करी ❘   | pāyasānnapriyā, tvak^sthā, paśuloka bhayaṅkarī ❘   |
| अमृतादि महाशक्ति संवृता, डाकिनीश्वरी ‖ 99 ‖   | amṛtādi mahāśakti saṃvṛtā, ḍākinīśvarī ‖ 99 ‖   |
|  |  |
| अनाहताब्ज निलया, श्यामाभा, वदनद्वया ❘   | anāhatābja nilayā, śyāmābhā, vadanadvayā ❘   |
| दंष्ट्रोज्ज्वला,ऽक्षमालाधिधरा, रुधिर संस्थिता ‖ 100 ‖   | daṃśhṭrojjvalā,'kśhamālādhidharā, rudhira saṃsthitā ‖ 100 ‖   |
|  |  |
| कालरात्र्यादि शक्त्योघवृता, स्निग्धौदनप्रिया ❘   | kāḻarātryādi śaktyoghavṛtā, snigdhaudanapriyā ❘   |
| महावीरेन्द्र वरदा, राकिण्यम्बा स्वरूपिणी ‖ 101 ‖   | mahāvīrendra varadā, rākiṇyambā svarūpiṇī ‖ 101 ‖   |
|  |  |
| मणिपूराब्ज निलया, वदनत्रय संयुता ❘   | maṇipūrābja nilayā, vadanatraya saṃyutā ❘   |
| वज्राधिकायुधोपेता, डामर्यादिभि रावृता ‖ 102 ‖   | vajrādhikāyudhopetā, ḍāmaryādibhi rāvṛtā ‖ 102 ‖   |
|  |  |
| रक्तवर्णा, मांसनिष्ठा, गुडान्न प्रीतमानसा ❘   | raktavarṇā, māṃsaniśhṭhā, guḍānna prītamānasā ❘   |
| समस्त भक्तसुखदा, लाकिन्यम्बा स्वरूपिणी ‖ 103 ‖   | samasta bhaktasukhadā, lākinyambā svarūpiṇī ‖ 103 ‖   |
|  |  |
| स्वाधिष्ठानाम्बु जगता, चतुर्वक्त्र मनोहरा ❘   | svādhiśhṭhānāmbu jagatā, chaturvaktra manoharā ❘   |
| शूलाद्यायुध सम्पन्ना, पीतवर्णा,ऽतिगर्विता ‖ 104 ‖   | śūlādyāyudha sampannā, pītavarṇā,'tigarvitā ‖ 104 ‖   |
|  |  |
| मेदोनिष्ठा, मधुप्रीता, बन्दिन्यादि समन्विता ❘   | medoniśhṭhā, madhuprītā, bandinyādi samanvitā ❘   |
| दध्यन्नासक्त हृदया, डाकिनी रूपधारिणी ‖ 105 ‖   | dadhyannāsakta hṛdayā, ḍākinī rūpadhāriṇī ‖ 105 ‖   |
|  |  |
| मूला धाराम्बुजारूढा, पञ्चवक्त्रा,ऽस्थिसंस्थिता ❘   | mūlā dhārāmbujārūḍhā, pañchavaktrā,'sthisaṃsthitā ❘   |
| अङ्कुशादि प्रहरणा, वरदादि निषेविता ‖ 106 ‖   | aṅkuśādi praharaṇā, varadādi niśhevitā ‖ 106 ‖   |
|  |  |
| मुद्गौदनासक्त चित्ता, साकिन्यम्बास्वरूपिणी ❘   | mudgaudanāsakta chittā, sākinyambāsvarūpiṇī ❘   |
| आज्ञा चक्राब्जनिलया, शुक्लवर्णा, षडानना ‖ 107 ‖   | āGYā chakrābjanilayā, śuklavarṇā, śhaḍānanā ‖ 107 ‖   |
|  |  |
| मज्जासंस्था, हंसवती मुख्यशक्ति समन्विता ❘   | majjāsaṃsthā, haṃsavatī mukhyaśakti samanvitā ❘   |
| हरिद्रान्नैक रसिका, हाकिनी रूपधारिणी ‖ 108 ‖   | haridrānnaika rasikā, hākinī rūpadhāriṇī ‖ 108 ‖   |
|  |  |
| सहस्रदल पद्मस्था, सर्ववर्णोप शोभिता ❘   | sahasradaḻa padmasthā, sarvavarṇopa śobhitā ❘   |
| सर्वायुधधरा, शुक्ल संस्थिता, सर्वतोमुखी ‖ 109 ‖   | sarvāyudhadharā, śukla saṃsthitā, sarvatomukhī ‖ 109 ‖   |
|  |  |
| सर्वौदन प्रीतचित्ता, याकिन्यम्बा स्वरूपिणी ❘   | sarvaudana prītachittā, yākinyambā svarūpiṇī ❘   |
| स्वाहा, स्वधा,ऽमति, र्मेधा, श्रुतिः, स्मृति, रनुत्तमा ‖ 110 ‖   | svāhā, svadhā,'mati, rmedhā, śrutiḥ, smṛti, ranuttamā ‖ 110 ‖   |
|  |  |
| पुण्यकीर्तिः, पुण्यलभ्या, पुण्यश्रवण कीर्तना ❘   | puṇyakīrtiḥ, puṇyalabhyā, puṇyaśravaṇa kīrtanā ❘   |
| पुलोमजार्चिता, बन्धमोचनी, बन्धुरालका ‖ 111 ‖   | pulomajārchitā, bandhamochanī, bandhurālakā ‖ 111 ‖   |
|  |  |
| विमर्शरूपिणी, विद्या, वियदादि जगत्प्रसूः ❘   | vimarśarūpiṇī, vidyā, viyadādi jagatprasūḥ ❘   |
| सर्वव्याधि प्रशमनी, सर्वमृत्यु निवारिणी ‖ 112 ‖   | sarvavyādhi praśamanī, sarvamṛtyu nivāriṇī ‖ 112 ‖   |
|  |  |
| अग्रगण्या,ऽचिन्त्यरूपा, कलिकल्मष नाशिनी ❘   | agragaṇyā,'chintyarūpā, kalikalmaśha nāśinī ❘   |
| कात्यायिनी, कालहन्त्री, कमलाक्ष निषेविता ‖ 113 ‖   | kātyāyinī, kālahantrī, kamalākśha niśhevitā ‖ 113 ‖   |
|  |  |
| ताम्बूल पूरित मुखी, दाडिमी कुसुमप्रभा ❘   | tāmbūla pūrita mukhī, dāḍimī kusumaprabhā ❘   |
| मृगाक्षी, मोहिनी, मुख्या, मृडानी, मित्ररूपिणी ‖ 114 ‖   | mṛgākśhī, mohinī, mukhyā, mṛḍānī, mitrarūpiṇī ‖ 114 ‖   |
|  |  |
| नित्यतृप्ता, भक्तनिधि, र्नियन्त्री, निखिलेश्वरी ❘   | nityatṛptā, bhaktanidhi, rniyantrī, nikhileśvarī ❘   |
| मैत्र्यादि वासनालभ्या, महाप्रलय साक्षिणी ‖ 115 ‖   | maitryādi vāsanālabhyā, mahāpraḻaya sākśhiṇī ‖ 115 ‖   |
|  |  |
| पराशक्तिः, परानिष्ठा, प्रज्ञान घनरूपिणी ❘   | parāśaktiḥ, parāniśhṭhā, praGYāna ghanarūpiṇī ❘   |
| माध्वीपानालसा, मत्ता, मातृका वर्ण रूपिणी ‖ 116 ‖   | mādhvīpānālasā, mattā, mātṛkā varṇa rūpiṇī ‖ 116 ‖   |
|  |  |
| महाकैलास निलया, मृणाल मृदुदोर्लता ❘   | mahākailāsa nilayā, mṛṇāla mṛdudorlatā ❘   |
| महनीया, दयामूर्ती, र्महासाम्राज्यशालिनी ‖ 117 ‖   | mahanīyā, dayāmūrtī, rmahāsāmrājyaśālinī ‖ 117 ‖   |
|  |  |
| आत्मविद्या, महाविद्या, श्रीविद्या, कामसेविता ❘   | ātmavidyā, mahāvidyā, śrīvidyā, kāmasevitā ❘   |
| श्रीषोडशाक्षरी विद्या, त्रिकूटा, कामकोटिका ‖ 118 ‖   | śrīśhoḍaśākśharī vidyā, trikūṭā, kāmakoṭikā ‖ 118 ‖   |
|  |  |
| कटाक्षकिङ्करी भूत कमला कोटिसेविता ❘   | kaṭākśhakiṅkarī bhūta kamalā koṭisevitā ❘   |
| शिरःस्थिता, चन्द्रनिभा, फालस्थेन्द्र धनुःप्रभा ‖ 119 ‖   | śiraḥsthitā, chandranibhā, phālasthendra dhanuḥprabhā ‖ 119 ‖   |
|  |  |
| हृदयस्था, रविप्रख्या, त्रिकोणान्तर दीपिका ❘   | hṛdayasthā, raviprakhyā, trikoṇāntara dīpikā ❘   |
| दाक्षायणी, दैत्यहन्त्री, दक्षयज्ञ विनाशिनी ‖ 120 ‖   | dākśhāyaṇī, daityahantrī, dakśhayaGYa vināśinī ‖ 120 ‖   |
|  |  |
| दरान्दोलित दीर्घाक्षी, दरहासोज्ज्वलन्मुखी ❘   | darāndoḻita dīrghākśhī, darahāsojjvalanmukhī ❘   |
| गुरुमूर्ति, र्गुणनिधि, र्गोमाता, गुहजन्मभूः ‖ 121 ‖   | gurumūrti, rguṇanidhi, rgomātā, guhajanmabhūḥ ‖ 121 ‖   |
|  |  |
| देवेशी, दण्डनीतिस्था, दहराकाश रूपिणी ❘   | deveśī, daṇḍanītisthā, daharākāśa rūpiṇī ❘   |
| प्रतिपन्मुख्य राकान्त तिथिमण्डल पूजिता ‖ 122 ‖   | pratipanmukhya rākānta tithimaṇḍala pūjitā ‖ 122 ‖   |
|  |  |
| कलात्मिका, कलानाथा, काव्यालाप विनोदिनी ❘   | kaḻātmikā, kaḻānāthā, kāvyālāpa vinodinī ❘   |
| सचामर रमावाणी सव्यदक्षिण सेविता ‖ 123 ‖   | sachāmara ramāvāṇī savyadakśhiṇa sevitā ‖ 123 ‖   |
|  |  |
| आदिशक्ति, रमेया,ऽऽत्मा, परमा, पावनाकृतिः ❘   | ādiśakti, rameyā,''tmā, paramā, pāvanākṛtiḥ ❘   |
| अनेककोटि ब्रह्माण्ड जननी, दिव्यविग्रहा ‖ 124 ‖   | anekakoṭi brahmāṇḍa jananī, divyavigrahā ‖ 124 ‖   |
|  |  |
| क्लीङ्कारी, केवला, गुह्या, कैवल्य पददायिनी ❘   | klīṅkārī, kevalā, guhyā, kaivalya padadāyinī ❘   |
| त्रिपुरा, त्रिजगद्वन्द्या, त्रिमूर्ति, स्त्रिदशेश्वरी ‖ 125 ‖   | tripurā, trijagadvandyā, trimūrti, stridaśeśvarī ‖ 125 ‖   |
|  |  |
| त्र्यक्षरी, दिव्यगन्धाढ्या, सिन्धूर तिलकाञ्चिता ❘   | tryakśharī, divyagandhāḍhyā, sindhūra tilakāñchitā ❘   |
| उमा, शैलेन्द्रतनया, गौरी, गन्धर्व सेविता ‖ 126 ‖   | umā, śailendratanayā, gaurī, gandharva sevitā ‖ 126 ‖   |
|  |  |
| विश्वगर्भा, स्वर्णगर्भा,ऽवरदा वागधीश्वरी ❘   | viśvagarbhā, svarṇagarbhā,'varadā vāgadhīśvarī ❘   |
| ध्यानगम्या,ऽपरिच्छेद्या, ज्ञानदा, ज्ञानविग्रहा ‖ 127 ‖   | dhyānagamyā,'parichChedyā, GYānadā, GYānavigrahā ‖ 127 ‖   |
|  |  |
| सर्ववेदान्त संवेद्या, सत्यानन्द स्वरूपिणी ❘   | sarvavedānta saṃvedyā, satyānanda svarūpiṇī ❘   |
| लोपामुद्रार्चिता, लीलाक्लुप्त ब्रह्माण्डमण्डला ‖ 128 ‖   | lopāmudrārchitā, līlāklupta brahmāṇḍamaṇḍalā ‖ 128 ‖   |
|  |  |
| अदृश्या, दृश्यरहिता, विज्ञात्री, वेद्यवर्जिता ❘   | adṛśyā, dṛśyarahitā, viGYātrī, vedyavarjitā ❘   |
| योगिनी, योगदा, योग्या, योगानन्दा, युगन्धरा ‖ 129 ‖   | yoginī, yogadā, yogyā, yogānandā, yugandharā ‖ 129 ‖   |
|  |  |
| इच्छाशक्ति ज्ञानशक्ति क्रियाशक्ति स्वरूपिणी ❘   | ichChāśakti GYānaśakti kriyāśakti svarūpiṇī ❘   |
| सर्वाधारा, सुप्रतिष्ठा, सदसद्-रूपधारिणी ‖ 130 ‖   | sarvādhārā, supratiśhṭhā, sadasad-rūpadhāriṇī ‖ 130 ‖   |
|  |  |
| अष्टमूर्ति, रजाजैत्री, लोकयात्रा विधायिनी ❘   | aśhṭamūrti, rajājaitrī, lokayātrā vidhāyinī ❘   |
| एकाकिनी, भूमरूपा, निर्द्वैता, द्वैतवर्जिता ‖ 131 ‖   | ekākinī, bhūmarūpā, nirdvaitā, dvaitavarjitā ‖ 131 ‖   |
|  |  |
| अन्नदा, वसुदा, वृद्धा, ब्रह्मात्मैक्य स्वरूपिणी ❘   | annadā, vasudā, vṛddhā, brahmātmaikya svarūpiṇī ❘   |
| बृहती, ब्राह्मणी, ब्राह्मी, ब्रह्मानन्दा, बलिप्रिया ‖ 132 ‖   | bṛhatī, brāhmaṇī, brāhmī, brahmānandā, balipriyā ‖ 132 ‖   |
|  |  |
| भाषारूपा, बृहत्सेना, भावाभाव विवर्जिता ❘   | bhāśhārūpā, bṛhatsenā, bhāvābhāva vivarjitā ❘   |
| सुखाराध्या, शुभकरी, शोभना सुलभागतिः ‖ 133 ‖   | sukhārādhyā, śubhakarī, śobhanā sulabhāgatiḥ ‖ 133 ‖   |
|  |  |
| राजराजेश्वरी, राज्यदायिनी, राज्यवल्लभा ❘   | rājarājeśvarī, rājyadāyinī, rājyavallabhā ❘   |
| राजत्-कृपा, राजपीठ निवेशित निजाश्रिताः ‖ 134 ‖   | rājat-kṛpā, rājapīṭha niveśita nijāśritāḥ ‖ 134 ‖   |
|  |  |
| राज्यलक्ष्मीः, कोशनाथा, चतुरङ्ग बलेश्वरी ❘   | rājyalakśhmīḥ, kośanāthā, chaturaṅga baleśvarī ❘   |
| साम्राज्यदायिनी, सत्यसन्धा, सागरमेखला ‖ 135 ‖   | sāmrājyadāyinī, satyasandhā, sāgaramekhalā ‖ 135 ‖   |
|  |  |
| दीक्षिता, दैत्यशमनी, सर्वलोक वशङ्करी ❘   | dīkśhitā, daityaśamanī, sarvaloka vaśaṅkarī ❘   |
| सर्वार्थदात्री, सावित्री, सच्चिदानन्द रूपिणी ‖ 136 ‖   | sarvārthadātrī, sāvitrī, sachchidānanda rūpiṇī ‖ 136 ‖   |
|  |  |
| देशकालाऽपरिच्छिन्ना, सर्वगा, सर्वमोहिनी ❘   | deśakālā'parichChinnā, sarvagā, sarvamohinī ❘   |
| सरस्वती, शास्त्रमयी, गुहाम्बा, गुह्यरूपिणी ‖ 137 ‖   | sarasvatī, śāstramayī, guhāmbā, guhyarūpiṇī ‖ 137 ‖   |
|  |  |
| सर्वोपाधि विनिर्मुक्ता, सदाशिव पतिव्रता ❘   | sarvopādhi vinirmuktā, sadāśiva pativratā ❘   |
| सम्प्रदायेश्वरी, साध्वी, गुरुमण्डल रूपिणी ‖ 138 ‖   | sampradāyeśvarī, sādhvī, gurumaṇḍala rūpiṇī ‖ 138 ‖   |
|  |  |
| कुलोत्तीर्णा, भगाराध्या, माया, मधुमती, मही ❘   | kulottīrṇā, bhagārādhyā, māyā, madhumatī, mahī ❘   |
| गणाम्बा, गुह्यकाराध्या, कोमलाङ्गी, गुरुप्रिया ‖ 139 ‖   | gaṇāmbā, guhyakārādhyā, komalāṅgī, gurupriyā ‖ 139 ‖   |
|  |  |
| स्वतन्त्रा, सर्वतन्त्रेशी, दक्षिणामूर्ति रूपिणी ❘   | svatantrā, sarvatantreśī, dakśhiṇāmūrti rūpiṇī ❘   |
| सनकादि समाराध्या, शिवज्ञान प्रदायिनी ‖ 140 ‖   | sanakādi samārādhyā, śivaGYāna pradāyinī ‖ 140 ‖   |
|  |  |
| चित्कला,ऽनन्दकलिका, प्रेमरूपा, प्रियङ्करी ❘   | chitkaḻā,'nandakalikā, premarūpā, priyaṅkarī ❘   |
| नामपारायण प्रीता, नन्दिविद्या, नटेश्वरी ‖ 141 ‖   | nāmapārāyaṇa prītā, nandividyā, naṭeśvarī ‖ 141 ‖   |
|  |  |
| मिथ्या जगदधिष्ठाना मुक्तिदा, मुक्तिरूपिणी ❘   | mithyā jagadadhiśhṭhānā muktidā, muktirūpiṇī ❘   |
| लास्यप्रिया, लयकरी, लज्जा, रम्भादि वन्दिता ‖ 142 ‖   | lāsyapriyā, layakarī, lajjā, rambhādi vanditā ‖ 142 ‖   |
|  |  |
| भवदाव सुधावृष्टिः, पापारण्य दवानला ❘   | bhavadāva sudhāvṛśhṭiḥ, pāpāraṇya davānalā ❘   |
| दौर्भाग्यतूल वातूला, जराध्वान्त रविप्रभा ‖ 143 ‖   | daurbhāgyatūla vātūlā, jarādhvānta raviprabhā ‖ 143 ‖   |
|  |  |
| भाग्याब्धिचन्द्रिका, भक्तचित्तकेकि घनाघना ❘   | bhāgyābdhichandrikā, bhaktachittakeki ghanāghanā ❘   |
| रोगपर्वत दम्भोलि, र्मृत्युदारु कुठारिका ‖ 144 ‖   | rogaparvata dambhoḻi, rmṛtyudāru kuṭhārikā ‖ 144 ‖   |
|  |  |
| महेश्वरी, महाकाली, महाग्रासा, महाऽशना ❘   | maheśvarī, mahākāḻī, mahāgrāsā, mahā'śanā ❘   |
| अपर्णा, चण्डिका, चण्डमुण्डाऽसुर निषूदिनी ‖ 145 ‖   | aparṇā, chaṇḍikā, chaṇḍamuṇḍā'sura niśhūdinī ‖ 145 ‖   |
|  |  |
| क्षराक्षरात्मिका, सर्वलोकेशी, विश्वधारिणी ❘   | kśharākśharātmikā, sarvalokeśī, viśvadhāriṇī ❘   |
| त्रिवर्गदात्री, सुभगा, त्र्यम्बका, त्रिगुणात्मिका ‖ 146 ‖   | trivargadātrī, subhagā, tryambakā, triguṇātmikā ‖ 146 ‖   |
|  |  |
| स्वर्गापवर्गदा, शुद्धा, जपापुष्प निभाकृतिः ❘   | svargāpavargadā, śuddhā, japāpuśhpa nibhākṛtiḥ ❘   |
| ओजोवती, द्युतिधरा, यज्ञरूपा, प्रियव्रता ‖ 147 ‖   | ojovatī, dyutidharā, yaGYarūpā, priyavratā ‖ 147 ‖   |
|  |  |
| दुराराध्या, दुरादर्षा, पाटली कुसुमप्रिया ❘   | durārādhyā, durādarśhā, pāṭalī kusumapriyā ❘   |
| महती, मेरुनिलया, मन्दार कुसुमप्रिया ‖ 148 ‖   | mahatī, merunilayā, mandāra kusumapriyā ‖ 148 ‖   |
|  |  |
| वीराराध्या, विराड्रूपा, विरजा, विश्वतोमुखी ❘   | vīrārādhyā, virāḍrūpā, virajā, viśvatomukhī ❘   |
| प्रत्यग्रूपा, पराकाशा, प्राणदा, प्राणरूपिणी ‖ 149 ‖   | pratyagrūpā, parākāśā, prāṇadā, prāṇarūpiṇī ‖ 149 ‖   |
|  |  |
| मार्ताण्ड भैरवाराध्या, मन्त्रिणी न्यस्तराज्यधूः ❘   | mārtāṇḍa bhairavārādhyā, mantriṇī nyastarājyadhūḥ ❘   |
| त्रिपुरेशी, जयत्सेना, निस्त्रैगुण्या, परापरा ‖ 150 ‖   | tripureśī, jayatsenā, nistraiguṇyā, parāparā ‖ 150 ‖   |
|  |  |
| सत्यज्ञानाऽनन्दरूपा, सामरस्य परायणा ❘   | satyaGYānā'nandarūpā, sāmarasya parāyaṇā ❘   |
| कपर्दिनी, कलामाला, कामधुक्,कामरूपिणी ‖ 151 ‖   | kapardinī, kalāmālā, kāmadhuk,kāmarūpiṇī ‖ 151 ‖   |
|  |  |
| कलानिधिः, काव्यकला, रसज्ञा, रसशेवधिः ❘   | kaḻānidhiḥ, kāvyakaḻā, rasaGYā, rasaśevadhiḥ ❘   |
| पुष्टा, पुरातना, पूज्या, पुष्करा, पुष्करेक्षणा ‖ 152 ‖   | puśhṭā, purātanā, pūjyā, puśhkarā, puśhkarekśhaṇā ‖ 152 ‖   |
|  |  |
| परञ्ज्योतिः, परन्धाम, परमाणुः, परात्परा ❘   | parañjyotiḥ, parandhāma, paramāṇuḥ, parātparā ❘   |
| पाशहस्ता, पाशहन्त्री, परमन्त्र विभेदिनी ‖ 153 ‖   | pāśahastā, pāśahantrī, paramantra vibhedinī ‖ 153 ‖   |
|  |  |
| मूर्ता,ऽमूर्ता,ऽनित्यतृप्ता, मुनि मानस हंसिका ❘   | mūrtā,'mūrtā,'nityatṛptā, muni mānasa haṃsikā ❘   |
| सत्यव्रता, सत्यरूपा, सर्वान्तर्यामिनी, सती ‖ 154 ‖   | satyavratā, satyarūpā, sarvāntaryāminī, satī ‖ 154 ‖   |
|  |  |
| ब्रह्माणी, ब्रह्मजननी, बहुरूपा, बुधार्चिता ❘   | brahmāṇī, brahmajananī, bahurūpā, budhārchitā ❘   |
| प्रसवित्री, प्रचण्डाऽज्ञा, प्रतिष्ठा, प्रकटाकृतिः ‖ 155 ‖   | prasavitrī, prachaṇḍā'GYā, pratiśhṭhā, prakaṭākṛtiḥ ‖ 155 ‖   |
|  |  |
| प्राणेश्वरी, प्राणदात्री, पञ्चाशत्-पीठरूपिणी ❘   | prāṇeśvarī, prāṇadātrī, pañchāśat-pīṭharūpiṇī ❘   |
| विशृङ्खला, विविक्तस्था, वीरमाता, वियत्प्रसूः ‖ 156 ‖   | viśṛṅkhalā, viviktasthā, vīramātā, viyatprasūḥ ‖ 156 ‖   |
|  |  |
| मुकुन्दा, मुक्ति निलया, मूलविग्रह रूपिणी ❘   | mukundā, mukti nilayā, mūlavigraha rūpiṇī ❘   |
| भावज्ञा, भवरोगघ्नी भवचक्र प्रवर्तिनी ‖ 157 ‖   | bhāvaGYā, bhavarogaghnī bhavachakra pravartinī ‖ 157 ‖   |
|  |  |
| छन्दस्सारा, शास्त्रसारा, मन्त्रसारा, तलोदरी ❘   | Chandassārā, śāstrasārā, mantrasārā, talodarī ❘   |
| उदारकीर्ति, रुद्दामवैभवा, वर्णरूपिणी ‖ 158 ‖   | udārakīrti, ruddāmavaibhavā, varṇarūpiṇī ‖ 158 ‖   |
|  |  |
| जन्ममृत्यु जरातप्त जन विश्रान्ति दायिनी ❘   | janmamṛtyu jarātapta jana viśrānti dāyinī ❘   |
| सर्वोपनिष दुद्घुष्टा, शान्त्यतीत कलात्मिका ‖ 159 ‖   | sarvopaniśha dudghuśhṭā, śāntyatīta kaḻātmikā ‖ 159 ‖   |
|  |  |
| गम्भीरा, गगनान्तःस्था, गर्विता, गानलोलुपा ❘   | gambhīrā, gaganāntaḥsthā, garvitā, gānalolupā ❘   |
| कल्पनारहिता, काष्ठा, कान्ता, कान्तार्ध विग्रहा ‖ 160 ‖   | kalpanārahitā, kāśhṭhā, kāntā, kāntārdha vigrahā ‖ 160 ‖   |
|  |  |
| कार्यकारण निर्मुक्ता, कामकेलि तरङ्गिता ❘   | kāryakāraṇa nirmuktā, kāmakeḻi taraṅgitā ❘   |
| कनत्-कनकताटङ्का, लीलाविग्रह धारिणी ‖ 161 ‖   | kanat-kanakatāṭaṅkā, līlāvigraha dhāriṇī ‖ 161 ‖   |
|  |  |
| अजाक्षय विनिर्मुक्ता, मुग्धा क्षिप्रप्रसादिनी ❘   | ajākśhaya vinirmuktā, mugdhā kśhipraprasādinī ❘   |
| अन्तर्मुख समाराध्या, बहिर्मुख सुदुर्लभा ‖ 162 ‖   | antarmukha samārādhyā, bahirmukha sudurlabhā ‖ 162 ‖   |
|  |  |
| त्रयी, त्रिवर्ग निलया, त्रिस्था, त्रिपुरमालिनी ❘   | trayī, trivarga nilayā, tristhā, tripuramālinī ❘   |
| निरामया, निरालम्बा, स्वात्मारामा, सुधासृतिः ‖ 163 ‖   | nirāmayā, nirālambā, svātmārāmā, sudhāsṛtiḥ ‖ 163 ‖   |
|  |  |
| संसारपङ्क निर्मग्न समुद्धरण पण्डिता ❘   | saṃsārapaṅka nirmagna samuddharaṇa paṇḍitā ❘   |
| यज्ञप्रिया, यज्ञकर्त्री, यजमान स्वरूपिणी ‖ 164 ‖   | yaGYapriyā, yaGYakartrī, yajamāna svarūpiṇī ‖ 164 ‖   |
|  |  |
| धर्माधारा, धनाध्यक्षा, धनधान्य विवर्धिनी ❘   | dharmādhārā, dhanādhyakśhā, dhanadhānya vivardhinī ❘   |
| विप्रप्रिया, विप्ररूपा, विश्वभ्रमण कारिणी ‖ 165 ‖   | viprapriyā, viprarūpā, viśvabhramaṇa kāriṇī ‖ 165 ‖   |
|  |  |
| विश्वग्रासा, विद्रुमाभा, वैष्णवी, विष्णुरूपिणी ❘   | viśvagrāsā, vidrumābhā, vaiśhṇavī, viśhṇurūpiṇī ❘   |
| अयोनि, र्योनिनिलया, कूटस्था, कुलरूपिणी ‖ 166 ‖   | ayoni, ryoninilayā, kūṭasthā, kularūpiṇī ‖ 166 ‖   |
|  |  |
| वीरगोष्ठीप्रिया, वीरा, नैष्कर्म्या, नादरूपिणी ❘   | vīragośhṭhīpriyā, vīrā, naiśhkarmyā, nādarūpiṇī ❘   |
| विज्ञान कलना, कल्या विदग्धा, बैन्दवासना ‖ 167 ‖   | viGYāna kalanā, kalyā vidagdhā, baindavāsanā ‖ 167 ‖   |
|  |  |
| तत्त्वाधिका, तत्त्वमयी, तत्त्वमर्थ स्वरूपिणी ❘   | tattvādhikā, tattvamayī, tattvamartha svarūpiṇī ❘   |
| सामगानप्रिया, सौम्या, सदाशिव कुटुम्बिनी ‖ 168 ‖   | sāmagānapriyā, saumyā, sadāśiva kuṭumbinī ‖ 168 ‖   |
|  |  |
| सव्यापसव्य मार्गस्था, सर्वापद्वि निवारिणी ❘   | savyāpasavya mārgasthā, sarvāpadvi nivāriṇī ❘   |
| स्वस्था, स्वभावमधुरा, धीरा, धीर समर्चिता ‖ 169 ‖   | svasthā, svabhāvamadhurā, dhīrā, dhīra samarchitā ‖ 169 ‖   |
|  |  |
| चैतन्यार्घ्य समाराध्या, चैतन्य कुसुमप्रिया ❘   | chaitanyārghya samārādhyā, chaitanya kusumapriyā ❘   |
| सदोदिता, सदातुष्टा, तरुणादित्य पाटला ‖ 170 ‖   | sadoditā, sadātuśhṭā, taruṇāditya pāṭalā ‖ 170 ‖   |
|  |  |
| दक्षिणा, दक्षिणाराध्या, दरस्मेर मुखाम्बुजा ❘   | dakśhiṇā, dakśhiṇārādhyā, darasmera mukhāmbujā ❘   |
| कौलिनी केवला,ऽनर्घ्या कैवल्य पददायिनी ‖ 171 ‖   | kauḻinī kevalā,'narghyā kaivalya padadāyinī ‖ 171 ‖   |
|  |  |
| स्तोत्रप्रिया, स्तुतिमती, श्रुतिसंस्तुत वैभवा ❘   | stotrapriyā, stutimatī, śrutisaṃstuta vaibhavā ❘   |
| मनस्विनी, मानवती, महेशी, मङ्गलाकृतिः ‖ 172 ‖   | manasvinī, mānavatī, maheśī, maṅgaḻākṛtiḥ ‖ 172 ‖   |
|  |  |
| विश्वमाता, जगद्धात्री, विशालाक्षी, विरागिणी❘   | viśvamātā, jagaddhātrī, viśālākśhī, virāgiṇī❘   |
| प्रगल्भा, परमोदारा, परामोदा, मनोमयी ‖ 173 ‖   | pragalbhā, paramodārā, parāmodā, manomayī ‖ 173 ‖   |
|  |  |
| व्योमकेशी, विमानस्था, वज्रिणी, वामकेश्वरी ❘   | vyomakeśī, vimānasthā, vajriṇī, vāmakeśvarī ❘   |
| पञ्चयज्ञप्रिया, पञ्चप्रेत मञ्चाधिशायिनी ‖ 174 ‖   | pañchayaGYapriyā, pañchapreta mañchādhiśāyinī ‖ 174 ‖   |
|  |  |
| पञ्चमी, पञ्चभूतेशी, पञ्च सङ्ख्योपचारिणी ❘   | pañchamī, pañchabhūteśī, pañcha saṅkhyopachāriṇī ❘   |
| शाश्वती, शाश्वतैश्वर्या, शर्मदा, शम्भुमोहिनी ‖ 175 ‖   | śāśvatī, śāśvataiśvaryā, śarmadā, śambhumohinī ‖ 175 ‖   |
|  |  |
| धरा, धरसुता, धन्या, धर्मिणी, धर्मवर्धिनी ❘   | dharā, dharasutā, dhanyā, dharmiṇī, dharmavardhinī ❘   |
| लोकातीता, गुणातीता, सर्वातीता, शमात्मिका ‖ 176 ‖   | lokātītā, guṇātītā, sarvātītā, śamātmikā ‖ 176 ‖   |
|  |  |
| बन्धूक कुसुम प्रख्या, बाला, लीलाविनोदिनी ❘   | bandhūka kusuma prakhyā, bālā, līlāvinodinī ❘   |
| सुमङ्गली, सुखकरी, सुवेषाड्या, सुवासिनी ‖ 177 ‖   | sumaṅgaḻī, sukhakarī, suveśhāḍyā, suvāsinī ‖ 177 ‖   |
|  |  |
| सुवासिन्यर्चनप्रीता, शोभना, शुद्ध मानसा ❘   | suvāsinyarchanaprītā, śobhanā, śuddha mānasā ❘   |
| बिन्दु तर्पण सन्तुष्टा, पूर्वजा, त्रिपुराम्बिका ‖ 178 ‖   | bindu tarpaṇa santuśhṭā, pūrvajā, tripurāmbikā ‖ 178 ‖   |
|  |  |
| दशमुद्रा समाराध्या, त्रिपुरा श्रीवशङ्करी ❘   | daśamudrā samārādhyā, tripurā śrīvaśaṅkarī ❘   |
| ज्ञानमुद्रा, ज्ञानगम्या, ज्ञानज्ञेय स्वरूपिणी ‖ 179 ‖   | GYānamudrā, GYānagamyā, GYānaGYeya svarūpiṇī ‖ 179 ‖   |
|  |  |
| योनिमुद्रा, त्रिखण्डेशी, त्रिगुणाम्बा, त्रिकोणगा ❘   | yonimudrā, trikhaṇḍeśī, triguṇāmbā, trikoṇagā ❘   |
| अनघाद्भुत चारित्रा, वाञ्छितार्थ प्रदायिनी ‖ 180 ‖   | anaghādbhuta chāritrā, vāñChitārtha pradāyinī ‖ 180 ‖   |
|  |  |
| अभ्यासाति शयज्ञाता, षडध्वातीत रूपिणी ❘   | abhyāsāti śayaGYātā, śhaḍadhvātīta rūpiṇī ❘   |
| अव्याज करुणामूर्ति, रज्ञानध्वान्त दीपिका ‖ 181 ‖   | avyāja karuṇāmūrti, raGYānadhvānta dīpikā ‖ 181 ‖   |
|  |  |
| आबालगोप विदिता, सर्वानुल्लङ्घ्य शासना ❘   | ābālagopa viditā, sarvānullaṅghya śāsanā ❘   |
| श्री चक्रराजनिलया, श्रीमत्त्रिपुर सुन्दरी ‖ 182 ‖   | śrī chakrarājanilayā, śrīmattripura sundarī ‖ 182 ‖   |
|  |  |
| श्री शिवा, शिवशक्त्यैक्य रूपिणी, ललिताम्बिका ❘   | śrī śivā, śivaśaktyaikya rūpiṇī, lalitāmbikā ❘   |
| एवं श्रीललितादेव्या नाम्नां साहस्रकं जगुः ‖ 183 ‖   | evaṃ śrīlalitādevyā nāmnāṃ sāhasrakaṃ jaguḥ ‖ 183 ‖   |
|  |  |
| ‖ इति श्री ब्रह्माण्डपुराणे, उत्तरखण्डे, श्री हयग्रीवागस्त्य संवादे, श्रीललितारहस्यनाम श्री ललिता रहस्यनाम साहस्रस्तोत्र कथनं नाम द्वितीयोऽध्यायः ‖   | ‖ iti śrī brahmāṇḍapurāṇe, uttarakhaṇḍe, śrī hayagrīvāgastya saṃvāde, śrīlalitārahasyanāma śrī lalitā rahasyanāma sāhasrastotra kathanaṃ nāma dvitīyoadhyāyaḥ ‖   |
|  |  |
| सिन्धूरारुण विग्रहां त्रिणयनां माणिक्य मौलिस्फुर-   | sindhūrāruṇa vigrahāṃ triṇayanāṃ māṇikya mauḻisphura-   |
| त्तारानायक शेखरां स्मितमुखी मापीन वक्षोरुहाम् ❘   | ttārānāyaka śekharāṃ smitamukhī māpīna vakśhoruhām ❘   |
| पाणिभ्या मलिपूर्ण रत्न चषकं रक्तोत्पलं बिभ्रतीं   | pāṇibhyā malipūrṇa ratna chaśhakaṃ raktotpalaṃ bibhratīṃ   |
| सौम्यां रत्नघटस्थ रक्त चरणां ध्यायेत्परामम्बिकाम् ‖   | saumyāṃ ratnaghaṭastha rakta charaṇāṃ dhyāyetparāmambikām ‖   |
|  |  |
|  |  |
