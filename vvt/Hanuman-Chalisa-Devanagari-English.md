# Hanuman Chalisa

| Devanagari | English |
| ------ | ------ |
|  |  |
| हनुमान् चालीसा   | hanumān chālīsā   |
|  |  |
|  |  |
| **दोहा   | **dohā   |
| ** श्री गुरु चरण सरोज रज निजमन मुकुर सुधारि ❘   | ** śrī guru charaṇa saroja raja nijamana mukura sudhāri ❘   |
| वरणौ रघुवर विमलयश जो दायक फलचारि ‖   | varaṇau raghuvara vimalayaśa jo dāyaka phalachāri ‖   |
| बुद्धिहीन तनुजानिकै सुमिरौ पवन कुमार ❘   | buddhihīna tanujānikai sumirau pavana kumāra ❘   |
| बल बुद्धि विद्या देहु मोहि हरहु कलेश विकार ‖   | bala buddhi vidyā dehu mohi harahu kaleśa vikāra ‖   |
|  |  |
|  **ध्यानम्   |  **dhyānam   |
| ** गोष्पदीकृत वाराशिं मशकीकृत राक्षसम् ❘   | ** gośhpadīkṛta vārāśiṃ maśakīkṛta rākśhasam ❘   |
| रामायण महामाला रत्नं वन्दे-(अ)निलात्मजम् ‖   | rāmāyaṇa mahāmālā ratnaṃ vande-(a)nilātmajam ‖   |
| यत्र यत्र रघुनाथ कीर्तनं तत्र तत्र कृतमस्तकाञ्जलिम् ❘   | yatra yatra raghunātha kīrtanaṃ tatra tatra kṛtamastakāñjalim ❘   |
| भाष्पवारि परिपूर्ण लोचनं मारुतिं नमत राक्षसान्तकम् ‖   | bhāśhpavāri paripūrṇa lochanaṃ mārutiṃ namata rākśhasāntakam ‖   |
|  |  |
|  **चौपाई   |  **chaupāī   |
| ** जय हनुमान ज्ञान गुण सागर ❘   | ** jaya hanumāna jJṇāna guṇa sāgara ❘   |
| जय कपीश तिहु लोक उजागर ‖ 1 ‖   | jaya kapīśa tihu loka ujāgara ‖ 1 ‖   |
|  |  |
| रामदूत अतुलित बलधामा ❘   | rāmadūta atulita baladhāmā ❘   |
| अञ्जनि पुत्र पवनसुत नामा ‖ 2 ‖   | añjani putra pavanasuta nāmā ‖ 2 ‖   |
|  |  |
| महावीर विक्रम बजरङ्गी ❘   | mahāvīra vikrama bajaraṅgī ❘   |
| कुमति निवार सुमति के सङ्गी ‖3 ‖   | kumati nivāra sumati ke saṅgī ‖3 ‖   |
|  |  |
| कञ्चन वरण विराज सुवेशा ❘   | kañchana varaṇa virāja suveśā ❘   |
| कानन कुण्डल कुञ्चित केशा ‖ 4 ‖   | kānana kuṇḍala kuñchita keśā ‖ 4 ‖   |
|  |  |
| हाथवज्र औ ध्वजा विराजै ❘   | hāthavajra au dhvajā virājai ❘   |
| कान्थे मूञ्ज जनेवू साजै ‖ 5‖   | kānthe mūñja janevū sājai ‖ 5‖   |
|  |  |
| शङ्कर सुवन केसरी नन्दन ❘   | śaṅkara suvana kesarī nandana ❘   |
| तेज प्रताप महाजग वन्दन ‖ 6 ‖   | teja pratāpa mahājaga vandana ‖ 6 ‖   |
|  |  |
| विद्यावान गुणी अति चातुर ❘   | vidyāvāna guṇī ati chātura ❘   |
| राम काज करिवे को आतुर ‖ 7 ‖   | rāma kāja karive ko ātura ‖ 7 ‖   |
|  |  |
| प्रभु चरित्र सुनिवे को रसिया ❘   | prabhu charitra sunive ko rasiyā ❘   |
| रामलखन सीता मन बसिया ‖ 8‖   | rāmalakhana sītā mana basiyā ‖ 8‖   |
|  |  |
| सूक्ष्म रूपधरि सियहि दिखावा ❘   | sūkśhma rūpadhari siyahi dikhāvā ❘   |
| विकट रूपधरि लङ्क जलावा ‖ 9 ‖   | vikaṭa rūpadhari laṅka jalāvā ‖ 9 ‖   |
|  |  |
| भीम रूपधरि असुर संहारे ❘   | bhīma rūpadhari asura saṃhāre ❘   |
| रामचन्द्र के काज संवारे ‖ 10 ‖   | rāmachandra ke kāja saṃvāre ‖ 10 ‖   |
|  |  |
| लाय सञ्जीवन लखन जियाये ❘   | lāya sañjīvana lakhana jiyāye ❘   |
| श्री रघुवीर हरषि उरलाये ‖ 11 ‖   | śrī raghuvīra haraśhi uralāye ‖ 11 ‖   |
|  |  |
| रघुपति कीन्ही बहुत बडायी ❘   | raghupati kīnhī bahuta baḍāyī ❘   |
| तुम मम प्रिय भरत सम भायी ‖ 12 ‖   | tuma mama priya bharata sama bhāyī ‖ 12 ‖   |
|  |  |
| सहस्र वदन तुम्हरो यशगावै ❘   | sahasra vadana tumharo yaśagāvai ❘   |
| अस कहि श्रीपति कण्ठ लगावै ‖ 13 ‖   | asa kahi śrīpati kaṇṭha lagāvai ‖ 13 ‖   |
|  |  |
| सनकादिक ब्रह्मादि मुनीशा ❘   | sanakādika brahmādi munīśā ❘   |
| नारद शारद सहित अहीशा ‖ 14 ‖   | nārada śārada sahita ahīśā ‖ 14 ‖   |
|  |  |
| यम कुबेर दिगपाल जहां ते ❘   | yama kubera digapāla jahāṃ te ❘   |
| कवि कोविद कहि सके कहां ते ‖ 15 ‖   | kavi kovida kahi sake kahāṃ te ‖ 15 ‖   |
|  |  |
| तुम उपकार सुग्रीवहि कीन्हा ❘   | tuma upakāra sugrīvahi kīnhā ❘   |
| राम मिलाय राजपद दीन्हा ‖ 16 ‖   | rāma milāya rājapada dīnhā ‖ 16 ‖   |
|  |  |
| तुम्हरो मन्त्र विभीषण माना ❘   | tumharo mantra vibhīśhaṇa mānā ❘   |
| लङ्केश्वर भये सब जग जाना ‖ 17 ‖   | laṅkeśvara bhaye saba jaga jānā ‖ 17 ‖   |
|  |  |
| युग सहस्र योजन पर भानू ❘   | yuga sahasra yojana para bhānū ❘   |
| लील्यो ताहि मधुर फल जानू ‖ 18 ‖   | līlyo tāhi madhura phala jānū ‖ 18 ‖   |
|  |  |
| प्रभु मुद्रिका मेलि मुख माही ❘   | prabhu mudrikā meli mukha māhī ❘   |
| जलधि लाङ्घि गये अचरज नाही ‖ 19 ‖   | jaladhi lāṅghi gaye acharaja nāhī ‖ 19 ‖   |
|  |  |
| दुर्गम काज जगत के जेते ❘   | durgama kāja jagata ke jete ❘   |
| सुगम अनुग्रह तुम्हरे तेते ‖ 20 ‖   | sugama anugraha tumhare tete ‖ 20 ‖   |
|  |  |
| राम दुआरे तुम रखवारे ❘   | rāma duāre tuma rakhavāre ❘   |
| होत न आज्ञा बिनु पैसारे ‖ 21 ‖   | hota na ājJṇā binu paisāre ‖ 21 ‖   |
|  |  |
| सब सुख लहै तुम्हारी शरणा ❘   | saba sukha lahai tumhārī śaraṇā ❘   |
| तुम रक्षक काहू को डर ना ‖ 22 ‖   | tuma rakśhaka kāhū ko ḍara nā ‖ 22 ‖   |
|  |  |
| आपन तेज सम्हारो आपै ❘   | āpana teja samhāro āpai ❘   |
| तीनों लोक हाङ्क ते काम्पै ‖ 23 ‖   | tīnoṃ loka hāṅka te kāmpai ‖ 23 ‖   |
|  |  |
| भूत पिशाच निकट नहि आवै ❘   | bhūta piśācha nikaṭa nahi āvai ❘   |
| महवीर जब नाम सुनावै ‖ 24 ‖   | mahavīra jaba nāma sunāvai ‖ 24 ‖   |
|  |  |
| नासै रोग हरै सब पीरा ❘   | nāsai roga harai saba pīrā ❘   |
| जपत निरन्तर हनुमत वीरा ‖ 25 ‖   | japata nirantara hanumata vīrā ‖ 25 ‖   |
|  |  |
| सङ्कट से हनुमान छुडावै ❘   | saṅkaṭa se hanumāna Chuḍāvai ❘   |
| मन क्रम वचन ध्यान जो लावै ‖ 26 ‖   | mana krama vachana dhyāna jo lāvai ‖ 26 ‖   |
|  |  |
| सब पर राम तपस्वी राजा ❘   | saba para rāma tapasvī rājā ❘   |
| तिनके काज सकल तुम साजा ‖ 27 ‖   | tinake kāja sakala tuma sājā ‖ 27 ‖   |
|  |  |
| और मनोरध जो कोयि लावै ❘   | aura manoradha jo koyi lāvai ❘   |
| तासु अमित जीवन फल पावै ‖ 28 ‖   | tāsu amita jīvana phala pāvai ‖ 28 ‖   |
|  |  |
| चारो युग प्रताप तुम्हारा ❘   | chāro yuga pratāpa tumhārā ❘   |
| है प्रसिद्ध जगत उजियारा ‖ 29 ‖   | hai prasiddha jagata ujiyārā ‖ 29 ‖   |
|  |  |
| साधु सन्त के तुम रखवारे ❘   | sādhu santa ke tuma rakhavāre ❘   |
| असुर निकन्दन राम दुलारे ‖ 30 ‖   | asura nikandana rāma dulāre ‖ 30 ‖   |
|  |  |
| अष्ठसिद्धि नव निधि के दाता ❘   | aśhṭhasiddhi nava nidhi ke dātā ❘   |
| अस वर दीन्ह जानकी माता ‖ 31 ‖   | asa vara dīnha jānakī mātā ‖ 31 ‖   |
|  |  |
| राम रसायन तुम्हारे पासा ❘   | rāma rasāyana tumhāre pāsā ❘   |
| सदा रहो रघुपति के दासा ‖ 32 ‖   | sadā raho raghupati ke dāsā ‖ 32 ‖   |
|  |  |
| तुम्हरे भजन रामको पावै ❘   | tumhare bhajana rāmako pāvai ❘   |
| जन्म जन्म के दुख बिसरावै ‖ 33 ‖   | janma janma ke dukha bisarāvai ‖ 33 ‖   |
|  |  |
| अन्त काल रघुपति पुरजायी ❘   | anta kāla raghupati purajāyī ❘   |
| जहां जन्म हरिभक्त कहायी ‖ 34 ‖   | jahāṃ janma haribhakta kahāyī ‖ 34 ‖   |
|  |  |
| और देवता चित्त न धरयी ❘   | aura devatā chitta na dharayī ❘   |
| हनुमत सेयि सर्व सुख करयी ‖ 35 ‖   | hanumata seyi sarva sukha karayī ‖ 35 ‖   |
|  |  |
| सङ्कट क(ह)टै मिटै सब पीरा ❘   | saṅkaṭa ka(ha)ṭai miṭai saba pīrā ❘   |
| जो सुमिरै हनुमत बल वीरा ‖ 36 ‖   | jo sumirai hanumata bala vīrā ‖ 36 ‖   |
|  |  |
| जै जै जै हनुमान गोसायी ❘   | jai jai jai hanumāna gosāyī ❘   |
| कृपा करहु गुरुदेव की नायी ‖ 37 ‖   | kṛpā karahu gurudeva kī nāyī ‖ 37 ‖   |
|  |  |
| जो शत वार पाठ कर कोयी ❘   | jo śata vāra pāṭha kara koyī ❘   |
| छूटहि बन्दि महा सुख होयी ‖ 38 ‖   | Chūṭahi bandi mahā sukha hoyī ‖ 38 ‖   |
|  |  |
| जो यह पडै हनुमान चालीसा ❘   | jo yaha paḍai hanumāna chālīsā ❘   |
| होय सिद्धि साखी गौरीशा ‖ 39 ‖   | hoya siddhi sākhī gaurīśā ‖ 39 ‖   |
|  |  |
| तुलसीदास सदा हरि चेरा ❘   | tulasīdāsa sadā hari cherā ❘   |
| कीजै नाथ हृदय मह डेरा ‖ 40 ‖   | kījai nātha hṛdaya maha ḍerā ‖ 40 ‖   |
|  |  |
|  **दोहा   |  **dohā   |
| ** पवन तनय सङ्कट हरण - मङ्गळ मूरति रूप् ❘   | ** pavana tanaya saṅkaṭa haraṇa - maṅgalda mūrati rūp ❘   |
| राम लखन सीता सहित - हृदय बसहु सुरभूप् ‖   | rāma lakhana sītā sahita - hṛdaya basahu surabhūp ‖   |
| सियावर रामचन्द्रकी जय ❘ पवनसुत हनुमानकी जय ｜ बोलो भायी सब सन्तनकी जय ｜   | siyāvara rāmachandrakī jaya ❘ pavanasuta hanumānakī jaya ｜ bolo bhāyī saba santanakī jaya ｜   |
|  |  |
|  |  |
