# Devi Mahatmyam Durga Saptasati Chapter 9

| Devanagari | English |
| ------ | ------ |
|  |  |
| देवी महात्म्यम् दुर्गा सप्तशति नवमोऽध्यायः   | devī mahātmyam durgā saptaśati navamoadhyāyaḥ   |
|  |  |
| निशुम्भवधोनाम नवमोध्यायः ‖   | niśumbhavadhonāma navamodhyāyaḥ ‖   |
|  |  |
|  **ध्यानं   |  **dhyānaṃ   |
| ** ॐ बन्धूक काञ्चननिभं रुचिराक्षमालां   | ** oṃ bandhūka kāñcananibhaṃ rucirākśhamālāṃ   |
| पाशाङ्कुशौ च वरदां निजबाहुदण्डैः ❘   | pāśāṅkuśau ca varadāṃ nijabāhudaṇḍaiḥ ❘   |
| बिभ्राणमिन्दु शकलाभरणां त्रिनेत्रां-   | bibhrāṇamindu śakalābharaṇāṃ trinetrāṃ-   |
| अर्धाम्बिकेशमनिशं वपुराश्रयामि ‖   | ardhāmbikeśamaniśaṃ vapurāśrayāmi ‖   |
|  |  |
| राजोउवाच‖1‖   | rājouvāca‖1‖   |
|  |  |
| विचित्रमिदमाख्यातं भगवन् भवता मम ❘   | vicitramidamākhyātaṃ bhagavan bhavatā mama ❘   |
| देव्याश्चरितमाहात्म्यं रक्त बीजवधाश्रितम् ‖ 2‖   | devyāścaritamāhātmyaṃ rakta bījavadhāśritam ‖ 2‖   |
|  |  |
| भूयश्चेच्छाम्यहं श्रोतुं रक्तबीजे निपातिते ❘   | bhūyaścecChāmyahaṃ śrotuṃ raktabīje nipātite ❘   |
| चकार शुम्भो यत्कर्म निशुम्भश्चातिकोपनः ‖3‖   | cakāra śumbho yatkarma niśumbhaścātikopanaḥ ‖3‖   |
|  |  |
| ऋषिरुवाच ‖4‖   | ṛśhiruvāca ‖4‖   |
|  |  |
| चकार कोपमतुलं रक्तबीजे निपातिते❘   | cakāra kopamatulaṃ raktabīje nipātite❘   |
| शुम्भासुरो निशुम्भश्च हतेष्वन्येषु चाहवे ‖5‖   | śumbhāsuro niśumbhaśca hateśhvanyeśhu cāhave ‖5‖   |
|  |  |
| हन्यमानं महासैन्यं विलोक्यामर्षमुद्वहन्❘   | hanyamānaṃ mahāsainyaṃ vilokyāmarśhamudvahan❘   |
| अभ्यदावन्निशुम्बोऽथ मुख्ययासुर सेनया ‖6‖   | abhyadāvanniśumboatha mukhyayāsura senayā ‖6‖   |
|  |  |
| तस्याग्रतस्तथा पृष्ठे पार्श्वयोश्च महासुराः   | tasyāgratastathā pṛśhṭhe pārśvayośca mahāsurāḥ   |
| सन्दष्टौष्ठपुटाः क्रुद्धा हन्तुं देवीमुपाययुः ‖7‖   | sandaśhṭauśhṭhapuṭāḥ kruddhā hantuṃ devīmupāyayuḥ ‖7‖   |
|  |  |
| आजगाम महावीर्यः शुम्भोऽपि स्वबलैर्वृतः❘   | ājagāma mahāvīryaḥ śumbhoapi svabalairvṛtaḥ❘   |
| निहन्तुं चण्डिकां कोपात्कृत्वा युद्दं तु मातृभिः ‖8‖   | nihantuṃ caṇḍikāṃ kopātkṛtvā yuddaṃ tu mātṛbhiḥ ‖8‖   |
|  |  |
| ततो युद्धमतीवासीद्देव्या शुम्भनिशुम्भयोः❘   | tato yuddhamatīvāsīddevyā śumbhaniśumbhayoḥ❘   |
| शरवर्षमतीवोग्रं मेघयोरिव वर्षतोः ‖9‖   | śaravarśhamatīvograṃ meghayoriva varśhatoḥ ‖9‖   |
|  |  |
| चिच्छेदास्ताञ्छरांस्ताभ्यां चण्डिका स्वशरोत्करैः❘   | cicChedāstāñCharāṃstābhyāṃ caṇḍikā svaśarotkaraiḥ❘   |
| ताडयामास चाङ्गेषु शस्त्रौघैरसुरेश्वरौ ‖10‖   | tāḍayāmāsa cāṅgeśhu śastraughairasureśvarau ‖10‖   |
|  |  |
| निशुम्भो निशितं खड्गं चर्म चादाय सुप्रभम्❘   | niśumbho niśitaṃ khaḍgaṃ carma cādāya suprabham❘   |
| अताडयन्मूर्ध्नि सिंहं देव्या वाहनमुत्तमम्‖11‖   | atāḍayanmūrdhni siṃhaṃ devyā vāhanamuttamam‖11‖   |
|  |  |
| ताडिते वाहने देवी क्षुर प्रेणासिमुत्तमम्❘   | tāḍite vāhane devī kśhura preṇāsimuttamam❘   |
| शुम्भस्याशु चिच्छेद चर्म चाप्यष्ट चन्द्रकम् ‖12‖   | śumbhasyāśu cicCheda carma cāpyaśhṭa candrakam ‖12‖   |
|  |  |
| छिन्ने चर्मणि खड्गे च शक्तिं चिक्षेप सोऽसुरः❘   | Chinne carmaṇi khaḍge ca śaktiṃ cikśhepa soasuraḥ❘   |
| तामप्यस्य द्विधा चक्रे चक्रेणाभिमुखागताम्‖13‖   | tāmapyasya dvidhā cakre cakreṇābhimukhāgatām‖13‖   |
|  |  |
| कोपाध्मातो निशुम्भोऽथ शूलं जग्राह दानवः❘   | kopādhmāto niśumbhoatha śūlaṃ jagrāha dānavaḥ❘   |
| आयातं मुष्ठिपातेन देवी तच्चाप्यचूर्णयत्‖14‖   | āyātaṃ muśhṭhipātena devī taccāpyacūrṇayat‖14‖   |
|  |  |
| आविद्ध्याथ गदां सोऽपि चिक्षेप चण्डिकां प्रति❘   | āviddhyātha gadāṃ soapi cikśhepa caṇḍikāṃ prati❘   |
| सापि देव्यास् त्रिशूलेन भिन्ना भस्मत्वमागता‖15‖   | sāpi devyās triśūlena bhinnā bhasmatvamāgatā‖15‖   |
|  |  |
| ततः परशुहस्तं तमायान्तं दैत्यपुङ्गवं❘   | tataḥ paraśuhastaṃ tamāyāntaṃ daityapuṅgavaṃ❘   |
| आहत्य देवी बाणौघैरपातयत भूतले‖16‖   | āhatya devī bāṇaughairapātayata bhūtale‖16‖   |
|  |  |
| तस्मिन्नि पतिते भूमौ निशुम्भे भीमविक्रमे❘   | tasminni patite bhūmau niśumbhe bhīmavikrame❘   |
| भ्रातर्यतीव सङ्क्रुद्धः प्रययौ हन्तुमम्बिकाम्‖17‖   | bhrātaryatīva saṅkruddhaḥ prayayau hantumambikām‖17‖   |
|  |  |
| स रथस्थस्तथात्युच्छै र्गृहीतपरमायुधैः❘   | sa rathasthastathātyucChai rgṛhītaparamāyudhaiḥ❘   |
| भुजैरष्टाभिरतुलै र्व्याप्या शेषं बभौ नभः‖18‖   | bhujairaśhṭābhiratulai rvyāpyā śeśhaṃ babhau nabhaḥ‖18‖   |
|  |  |
| तमायान्तं समालोक्य देवी शङ्खमवादयत्❘   | tamāyāntaṃ samālokya devī śaṅkhamavādayat❘   |
| ज्याशब्दं चापि धनुष श्चकारातीव दुःसहम्‖19‖   | jyāśabdaṃ cāpi dhanuśha ścakārātīva duḥsaham‖19‖   |
|  |  |
| पूरयामास ककुभो निजघण्टा स्वनेन च❘   | pūrayāmāsa kakubho nijaghaṇṭā svanena ca❘   |
| समस्तदैत्यसैन्यानां तेजोवधविधायिना‖20‖   | samastadaityasainyānāṃ tejovadhavidhāyinā‖20‖   |
|  |  |
| ततः सिंहो महानादै स्त्याजितेभमहामदैः❘   | tataḥ siṃho mahānādai styājitebhamahāmadaiḥ❘   |
| पुरयामास गगनं गां तथैव दिशो दश‖21‖   | purayāmāsa gaganaṃ gāṃ tathaiva diśo daśa‖21‖   |
|  |  |
| ततः काली समुत्पत्य गगनं क्ष्मामताडयत्❘   | tataḥ kāḻī samutpatya gaganaṃ kśhmāmatāḍayat❘   |
| कराभ्यां तन्निनादेन प्राक्स्वनास्ते तिरोहिताः‖22‖   | karābhyāṃ tanninādena prāksvanāste tirohitāḥ‖22‖   |
|  |  |
| अट्टाट्टहासमशिवं शिवदूती चकार ह❘   | aṭṭāṭṭahāsamaśivaṃ śivadūtī cakāra ha❘   |
| वैः शब्दैरसुरास्त्रेसुः शुम्भः कोपं परं ययौ‖23‖   | vaiḥ śabdairasurāstresuḥ śumbhaḥ kopaṃ paraṃ yayau‖23‖   |
|  |  |
| दुरात्मं स्तिष्ट तिष्ठेति व्याज हाराम्बिका यदा❘   | durātmaṃ stiśhṭa tiśhṭheti vyāja hārāmbikā yadā❘   |
| तदा जयेत्यभिहितं देवैराकाश संस्थितैः‖24‖   | tadā jayetyabhihitaṃ devairākāśa saṃsthitaiḥ‖24‖   |
|  |  |
| शुम्भेनागत्य या शक्तिर्मुक्ता ज्वालातिभीषणा❘   | śumbhenāgatya yā śaktirmuktā jvālātibhīśhaṇā❘   |
| आयान्ती वह्निकूटाभा सा निरस्ता महोल्कया‖25‖   | āyāntī vahnikūṭābhā sā nirastā maholkayā‖25‖   |
|  |  |
| सिंहनादेन शुम्भस्य व्याप्तं लोकत्रयान्तरम्❘   | siṃhanādena śumbhasya vyāptaṃ lokatrayāntaram❘   |
| निर्घातनिःस्वनो घोरो जितवानवनीपते‖26‖   | nirghātaniḥsvano ghoro jitavānavanīpate‖26‖   |
|  |  |
| शुम्भमुक्ताञ्छरान्देवी शुम्भस्तत्प्रहिताञ्छरान्❘   | śumbhamuktāñCharāndevī śumbhastatprahitāñCharān❘   |
| चिच्छेद स्वशरैरुग्रैः शतशोऽथ सहस्रशः‖27‖   | cicCheda svaśarairugraiḥ śataśoatha sahasraśaḥ‖27‖   |
|  |  |
| ततः सा चण्डिका क्रुद्धा शूलेनाभिजघान तम्❘   | tataḥ sā caṇḍikā kruddhā śūlenābhijaghāna tam❘   |
| स तदाभि हतो भूमौ मूर्छितो निपपात ह‖28‖   | sa tadābhi hato bhūmau mūrChito nipapāta ha‖28‖   |
|  |  |
| ततो निशुम्भः सम्प्राप्य चेतनामात्तकार्मुकः❘   | tato niśumbhaḥ samprāpya cetanāmāttakārmukaḥ❘   |
| आजघान शरैर्देवीं कालीं केसरिणं तथा‖29‖   | ājaghāna śarairdevīṃ kāḻīṃ kesariṇaṃ tathā‖29‖   |
|  |  |
| पुनश्च कृत्वा बाहुनामयुतं दनुजेश्वरः❘   | punaśca kṛtvā bāhunāmayutaṃ danujeśvaraḥ❘   |
| चक्रायुधेन दितिजश्चादयामास चण्डिकाम्‖30‖   | cakrāyudhena ditijaścādayāmāsa caṇḍikām‖30‖   |
|  |  |
| ततो भगवती क्रुद्धा दुर्गादुर्गार्ति नाशिनी❘   | tato bhagavatī kruddhā durgādurgārti nāśinī❘   |
| चिच्छेद देवी चक्राणि स्वशरैः सायकांश्च तान्‖31‖   | cicCheda devī cakrāṇi svaśaraiḥ sāyakāṃśca tān‖31‖   |
|  |  |
| ततो निशुम्भो वेगेन गदामादाय चण्डिकाम्❘   | tato niśumbho vegena gadāmādāya caṇḍikām❘   |
| अभ्यधावत वै हन्तुं दैत्य सेनासमावृतः‖32‖   | abhyadhāvata vai hantuṃ daitya senāsamāvṛtaḥ‖32‖   |
|  |  |
| तस्यापतत एवाशु गदां चिच्छेद चण्डिका❘   | tasyāpatata evāśu gadāṃ cicCheda caṇḍikā❘   |
| खड्गेन शितधारेण स च शूलं समाददे‖33‖   | khaḍgena śitadhāreṇa sa ca śūlaṃ samādade‖33‖   |
|  |  |
| शूलहस्तं समायान्तं निशुम्भममरार्दनम्❘   | śūlahastaṃ samāyāntaṃ niśumbhamamarārdanam❘   |
| हृदि विव्याध शूलेन वेगाविद्धेन चण्डिका‖34‖   | hṛdi vivyādha śūlena vegāviddhena caṇḍikā‖34‖   |
|  |  |
| खिन्नस्य तस्य शूलेन हृदयान्निःसृतोऽपरः❘   | khinnasya tasya śūlena hṛdayānniḥsṛtoaparaḥ❘   |
| महाबलो महावीर्यस्तिष्ठेति पुरुषो वदन्‖35‖   | mahābalo mahāvīryastiśhṭheti puruśho vadan‖35‖   |
|  |  |
| तस्य निष्क्रामतो देवी प्रहस्य स्वनवत्ततः❘   | tasya niśhkrāmato devī prahasya svanavattataḥ❘   |
| शिरश्चिच्छेद खड्गेन ततोऽसावपतद्भुवि‖36‖   | śiraścicCheda khaḍgena tatoasāvapatadbhuvi‖36‖   |
|  |  |
| ततः सिंहश्च खादोग्र दंष्ट्राक्षुण्णशिरोधरान्❘   | tataḥ siṃhaśca khādogra daṃśhṭrākśhuṇṇaśirodharān❘   |
| असुरां स्तांस्तथा काली शिवदूती तथापरान्‖37‖   | asurāṃ stāṃstathā kāḻī śivadūtī tathāparān‖37‖   |
|  |  |
| कौमारी शक्तिनिर्भिन्नाः केचिन्नेशुर्महासुराः   | kaumārī śaktinirbhinnāḥ kecinneśurmahāsurāḥ   |
| ब्रह्माणी मन्त्रपूतेन तोयेनान्ये निराकृताः‖38‖   | brahmāṇī mantrapūtena toyenānye nirākṛtāḥ‖38‖   |
|  |  |
| माहेश्वरी त्रिशूलेन भिन्नाः पेतुस्तथापरे❘   | māheśvarī triśūlena bhinnāḥ petustathāpare❘   |
| वाराहीतुण्डघातेन केचिच्चूर्णी कृता भुवि‖39‖   | vārāhītuṇḍaghātena keciccūrṇī kṛtā bhuvi‖39‖   |
|  |  |
| खण्डं खण्डं च चक्रेण वैष्णव्या दानवाः कृताः❘   | khaṇḍaṃ khaṇḍaṃ ca cakreṇa vaiśhṇavyā dānavāḥ kṛtāḥ❘   |
| वज्रेण चैन्द्री हस्ताग्र विमुक्तेन तथापरे‖40‖   | vajreṇa caindrī hastāgra vimuktena tathāpare‖40‖   |
|  |  |
| केचिद्विनेशुरसुराः केचिन्नष्टामहाहवात्❘   | kecidvineśurasurāḥ kecinnaśhṭāmahāhavāt❘   |
| भक्षिताश्चापरे कालीशिवधूती मृगाधिपैः‖41‖   | bhakśhitāścāpare kāḻīśivadhūtī mṛgādhipaiḥ‖41‖   |
|  |  |
| ‖ स्वस्ति श्री मार्कण्डेय पुराणे सावर्निके मन्वन्तरे देवि महत्म्ये निशुम्भवधोनाम नवमोध्याय समाप्तं ‖   | ‖ svasti śrī mārkaṇḍeya purāṇe sāvarnike manvantare devi mahatmye niśumbhavadhonāma navamodhyāya samāptaṃ ‖   |
|  |  |
|  **आहुति   |  **āhuti   |
| ** ॐ क्लीं जयन्ती साङ्गायै सशक्तिकायै सपरिवारायै सवाहनायै महाहुतिं समर्पयामि नमः स्वाहा ‖   | ** oṃ klīṃ jayantī sāṅgāyai saśaktikāyai saparivārāyai savāhanāyai mahāhutiṃ samarpayāmi namaḥ svāhā ‖   |
|  |  |
