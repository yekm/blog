# Sree Vishnu Sahasra Nama Stotram

| Devanagari | English |
| ------ | ------ |
|  |  |
| श्री विष्णु सहस्र नाम स्तोत्रम्   | śrī viśhṇu sahasra nāma stotram   |
|  |  |
|  |  |
| ॐ शुक्लाम्बरधरं विष्णुं शशिवर्णं चतुर्भुजम् ❘   | oṃ śuklāmbaradharaṃ viśhṇuṃ śaśivarṇaṃ chaturbhujam ❘   |
| प्रसन्नवदनं ध्यायेत् सर्वविघ्नोपशान्तये ‖ 1 ‖   | prasannavadanaṃ dhyāyet sarvavighnopaśāntaye ‖ 1 ‖   |
|  |  |
| यस्यद्विरदवक्त्राद्याः पारिषद्याः परः शतम् ❘   | yasyadviradavaktrādyāḥ pāriśhadyāḥ paraḥ śatam ❘   |
| विघ्नं निघ्नन्ति सततं विष्वक्सेनं तमाश्रये ‖ 2 ‖   | vighnaṃ nighnanti satataṃ viśhvaksenaṃ tamāśraye ‖ 2 ‖   |
|  |  |
|  **पूर्व पीठिका   |  **pūrva pīṭhikā   |
| ** व्यासं वसिष्ठ नप्तारं शक्तेः पौत्रमकल्मषं ❘   | ** vyāsaṃ vasiśhṭha naptāraṃ śakteḥ pautramakalmaśhaṃ ❘   |
| पराशरात्मजं वन्दे शुकतातं तपोनिधिं ‖ 3 ‖   | parāśarātmajaṃ vande śukatātaṃ taponidhiṃ ‖ 3 ‖   |
|  |  |
| व्यासाय विष्णु रूपाय व्यासरूपाय विष्णवे ❘   | vyāsāya viśhṇu rūpāya vyāsarūpāya viśhṇave ❘   |
| नमो वै ब्रह्मनिधये वासिष्ठाय नमो नमः ‖ 4 ‖   | namo vai brahmanidhaye vāsiśhṭhāya namo namaḥ ‖ 4 ‖   |
|  |  |
| अविकाराय शुद्धाय नित्याय परमात्मने ❘   | avikārāya śuddhāya nityāya paramātmane ❘   |
| सदैक रूप रूपाय विष्णवे सर्वजिष्णवे ‖ 5 ‖   | sadaika rūpa rūpāya viśhṇave sarvajiśhṇave ‖ 5 ‖   |
|  |  |
| यस्य स्मरणमात्रेण जन्मसंसारबन्धनात् ❘   | yasya smaraṇamātreṇa janmasaṃsārabandhanāt ❘   |
| विमुच्यते नमस्तस्मै विष्णवे प्रभविष्णवे ‖ 6 ‖   | vimuchyate namastasmai viśhṇave prabhaviśhṇave ‖ 6 ‖   |
|  |  |
| ॐ नमो विष्णवे प्रभविष्णवे ❘   | oṃ namo viśhṇave prabhaviśhṇave ❘   |
|  |  |
|  **श्री वैशम्पायन उवाच   |  **śrī vaiśampāyana uvācha   |
| ** श्रुत्वा धर्मा नशेषेण पावनानि च सर्वशः ❘   | ** śrutvā dharmā naśeśheṇa pāvanāni cha sarvaśaḥ ❘   |
| युधिष्ठिरः शान्तनवं पुनरेवाभ्य भाषत ‖ 7 ‖   | yudhiśhṭhiraḥ śāntanavaṃ punarevābhya bhāśhata ‖ 7 ‖   |
|  |  |
|  **युधिष्ठिर उवाच   |  **yudhiśhṭhira uvācha   |
| ** किमेकं दैवतं लोके किं वाऽप्येकं परायणं   | ** kimekaṃ daivataṃ loke kiṃ vā'pyekaṃ parāyaṇaṃ   |
| स्तुवन्तः कं कमर्चन्तः प्राप्नुयुर्मानवाः शुभम् ‖ 8 ‖   | stuvantaḥ kaṃ kamarchantaḥ prāpnuyurmānavāḥ śubham ‖ 8 ‖   |
|  |  |
| को धर्मः सर्वधर्माणां भवतः परमो मतः ❘   | ko dharmaḥ sarvadharmāṇāṃ bhavataḥ paramo mataḥ ❘   |
| किं जपन्मुच्यते जन्तुर्जन्मसंसार बन्धनात् ‖ 9 ‖   | kiṃ japanmuchyate janturjanmasaṃsāra bandhanāt ‖ 9 ‖   |
|  |  |
|  **श्री भीष्म उवाच   |  **śrī bhīśhma uvācha   |
| ** जगत्प्रभुं देवदेव मनन्तं पुरुषोत्तमं ❘   | ** jagatprabhuṃ devadeva manantaṃ puruśhottamaṃ ❘   |
| स्तुवन्नाम सहस्रेण पुरुषः सततोत्थितः ‖ 10 ‖   | stuvannāma sahasreṇa puruśhaḥ satatotthitaḥ ‖ 10 ‖   |
|  |  |
| तमेव चार्चयन्नित्यं भक्त्या पुरुषमव्ययं ❘   | tameva chārchayannityaṃ bhaktyā puruśhamavyayaṃ ❘   |
| ध्यायन् स्तुवन्नमस्यंश्च यजमानस्तमेव च ‖ 11 ‖   | dhyāyan stuvannamasyaṃścha yajamānastameva cha ‖ 11 ‖   |
|  |  |
| अनादि निधनं विष्णुं सर्वलोक महेश्वरं ❘   | anādi nidhanaṃ viśhṇuṃ sarvaloka maheśvaraṃ ❘   |
| लोकाध्यक्षं स्तुवन्नित्यं सर्व दुःखातिगो भवेत् ‖ 12 ‖   | lokādhyakśhaṃ stuvannityaṃ sarva duḥkhātigo bhavet ‖ 12 ‖   |
|  |  |
| ब्रह्मण्यं सर्व धर्मज्ञं लोकानां कीर्ति वर्धनं ❘   | brahmaṇyaṃ sarva dharmajJṇaṃ lokānāṃ kīrti vardhanaṃ ❘   |
| लोकनाथं महद्भूतं सर्वभूत भवोद्भवम्‖ 13 ‖   | lokanāthaṃ mahadbhūtaṃ sarvabhūta bhavodbhavam‖ 13 ‖   |
|  |  |
| एष मे सर्व धर्माणां धर्मोऽधिक तमोमतः ❘   | eśha me sarva dharmāṇāṃ dharmoadhika tamomataḥ ❘   |
| यद्भक्त्या पुण्डरीकाक्षं स्तवैरर्चेन्नरः सदा ‖ 14 ‖   | yadbhaktyā puṇḍarīkākśhaṃ stavairarchennaraḥ sadā ‖ 14 ‖   |
|  |  |
| परमं यो महत्तेजः परमं यो महत्तपः ❘   | paramaṃ yo mahattejaḥ paramaṃ yo mahattapaḥ ❘   |
| परमं यो महद्ब्रह्म परमं यः परायणम् ❘ 15 ‖   | paramaṃ yo mahadbrahma paramaṃ yaḥ parāyaṇam ❘ 15 ‖   |
|  |  |
| पवित्राणां पवित्रं यो मङ्गळानां च मङ्गळं ❘   | pavitrāṇāṃ pavitraṃ yo maṅgaldānāṃ cha maṅgaldaṃ ❘   |
| दैवतं देवतानां च भूतानां योऽव्ययः पिता ‖ 16 ‖   | daivataṃ devatānāṃ cha bhūtānāṃ yoavyayaḥ pitā ‖ 16 ‖   |
|  |  |
| यतः सर्वाणि भूतानि भवन्त्यादि युगागमे ❘   | yataḥ sarvāṇi bhūtāni bhavantyādi yugāgame ❘   |
| यस्मिंश्च प्रलयं यान्ति पुनरेव युगक्षये ‖ 17 ‖   | yasmiṃścha pralayaṃ yānti punareva yugakśhaye ‖ 17 ‖   |
|  |  |
| तस्य लोक प्रधानस्य जगन्नाथस्य भूपते ❘   | tasya loka pradhānasya jagannāthasya bhūpate ❘   |
| विष्णोर्नाम सहस्रं मे श्रुणु पाप भयापहम् ‖ 18 ‖   | viśhṇornāma sahasraṃ me śruṇu pāpa bhayāpaham ‖ 18 ‖   |
|  |  |
| यानि नामानि गौणानि विख्यातानि महात्मनः ❘   | yāni nāmāni gauṇāni vikhyātāni mahātmanaḥ ❘   |
| ऋषिभिः परिगीतानि तानि वक्ष्यामि भूतये ‖ 19 ‖   | ṛśhibhiḥ parigītāni tāni vakśhyāmi bhūtaye ‖ 19 ‖   |
|  |  |
| ऋषिर्नाम्नां सहस्रस्य वेदव्यासो महामुनिः ‖   | ṛśhirnāmnāṃ sahasrasya vedavyāso mahāmuniḥ ‖   |
| छन्दोऽनुष्टुप् तथा देवो भगवान् देवकीसुतः ‖ 20 ‖   | Chandoanuśhṭup tathā devo bhagavān devakīsutaḥ ‖ 20 ‖   |
|  |  |
| अमृतां शूद्भवो बीजं शक्तिर्देवकिनन्दनः ❘   | amṛtāṃ śūdbhavo bījaṃ śaktirdevakinandanaḥ ❘   |
| त्रिसामा हृदयं तस्य शान्त्यर्थे विनियुज्यते ‖ 21 ‖   | trisāmā hṛdayaṃ tasya śāntyarthe viniyujyate ‖ 21 ‖   |
|  |  |
| विष्णुं जिष्णुं महाविष्णुं प्रभविष्णुं महेश्वरं ‖   | viśhṇuṃ jiśhṇuṃ mahāviśhṇuṃ prabhaviśhṇuṃ maheśvaraṃ ‖   |
| अनेकरूप दैत्यान्तं नमामि पुरुषोत्तमम् ‖ 22 ‖   | anekarūpa daityāntaṃ namāmi puruśhottamam ‖ 22 ‖   |
|  |  |
|  **पूर्वन्यासः   |  **pūrvanyāsaḥ   |
| ** अस्य श्री विष्णोर्दिव्य सहस्रनाम स्तोत्र महामन्त्रस्य ‖   | ** asya śrī viśhṇordivya sahasranāma stotra mahāmantrasya ‖   |
| श्री वेदव्यासो भगवान् ऋषिः ❘   | śrī vedavyāso bhagavān ṛśhiḥ ❘   |
| अनुष्टुप् छन्दः ❘   | anuśhṭup Chandaḥ ❘   |
| श्रीमहाविष्णुः परमात्मा श्रीमन्नारायणो देवता ❘   | śrīmahāviśhṇuḥ paramātmā śrīmannārāyaṇo devatā ❘   |
| अमृतांशूद्भवो भानुरिति बीजं ❘   | amṛtāṃśūdbhavo bhānuriti bījaṃ ❘   |
| देवकीनन्दनः स्रष्टेति शक्तिः ❘   | devakīnandanaḥ sraśhṭeti śaktiḥ ❘   |
| उद्भवः, क्षोभणो देव इति परमोमन्त्रः ❘   | udbhavaḥ, kśhobhaṇo deva iti paramomantraḥ ❘   |
| शङ्खभृन्नन्दकी चक्रीति कीलकम् ❘   | śaṅkhabhṛnnandakī chakrīti kīlakam ❘   |
| शार्ङ्गधन्वा गदाधर इत्यस्त्रम् ❘   | śārṅgadhanvā gadādhara ityastram ❘   |
| रथाङ्गपाणि रक्षोभ्य इति नेत्रं ❘   | rathāṅgapāṇi rakśhobhya iti netraṃ ❘   |
| त्रिसामासामगः सामेति कवचम् ❘   | trisāmāsāmagaḥ sāmeti kavacham ❘   |
| आनन्दं परब्रह्मेति योनिः ❘   | ānandaṃ parabrahmeti yoniḥ ❘   |
| ऋतुस्सुदर्शनः काल इति दिग्बन्धः ‖   | ṛtussudarśanaḥ kāla iti digbandhaḥ ‖   |
| श्रीविश्वरूप इति ध्यानं ❘   | śrīviśvarūpa iti dhyānaṃ ❘   |
| श्री महाविष्णु प्रीत्यर्थे सहस्रनाम जपे पारायणे विनियोगः ❘   | śrī mahāviśhṇu prītyarthe sahasranāma jape pārāyaṇe viniyogaḥ ❘   |
|  |  |
|  **करन्यासः   |  **karanyāsaḥ   |
| ** विश्वं विष्णुर्वषट्कार इत्यङ्गुष्ठाभ्यां नमः   | ** viśvaṃ viśhṇurvaśhaṭkāra ityaṅguśhṭhābhyāṃ namaḥ   |
| अमृतां शूद्भवो भानुरिति तर्जनीभ्यां नमः   | amṛtāṃ śūdbhavo bhānuriti tarjanībhyāṃ namaḥ   |
| ब्रह्मण्यो ब्रह्मकृत् ब्रह्मेति मध्यमाभ्यां नमः   | brahmaṇyo brahmakṛt brahmeti madhyamābhyāṃ namaḥ   |
| सुवर्णबिन्दु रक्षोभ्य इति अनामिकाभ्यां नमः   | suvarṇabindu rakśhobhya iti anāmikābhyāṃ namaḥ   |
| निमिषोऽनिमिषः स्रग्वीति कनिष्ठिकाभ्यां नमः   | nimiśhoanimiśhaḥ sragvīti kaniśhṭhikābhyāṃ namaḥ   |
| रथाङ्गपाणि रक्षोभ्य इति करतल करपृष्ठाभ्यां नमः   | rathāṅgapāṇi rakśhobhya iti karatala karapṛśhṭhābhyāṃ namaḥ   |
|  |  |
|  **अङ्गन्यासः   |  **aṅganyāsaḥ   |
| ** सुव्रतः सुमुखः सूक्ष्म इति ज्ञानाय हृदयाय नमः   | ** suvrataḥ sumukhaḥ sūkśhma iti jJṇānāya hṛdayāya namaḥ   |
| सहस्रमूर्तिः विश्वात्मा इति ऐश्वर्याय शिरसे स्वाहा   | sahasramūrtiḥ viśvātmā iti aiśvaryāya śirase svāhā   |
| सहस्रार्चिः सप्तजिह्व इति शक्त्यै शिखायै वषट्   | sahasrārchiḥ saptajihva iti śaktyai śikhāyai vaśhaṭ   |
| त्रिसामा सामगस्सामेति बलाय कवचाय हुं   | trisāmā sāmagassāmeti balāya kavachāya huṃ   |
| रथाङ्गपाणि रक्षोभ्य इति नेत्राभ्यां वौषट्   | rathāṅgapāṇi rakśhobhya iti netrābhyāṃ vauśhaṭ   |
| शाङ्गधन्वा गदाधर इति वीर्याय अस्त्रायफट्   | śāṅgadhanvā gadādhara iti vīryāya astrāyaphaṭ   |
| ऋतुः सुदर्शनः काल इति दिग्भन्धः   | ṛtuḥ sudarśanaḥ kāla iti digbhandhaḥ   |
|  |  |
|  **ध्यानम्   |  **dhyānam   |
| ** क्षीरोधन्वत्प्रदेशे शुचिमणिविलसत्सैकतेमौक्तिकानां   | ** kśhīrodhanvatpradeśe śuchimaṇivilasatsaikatemauktikānāṃ   |
| मालाक्लुप्तासनस्थः स्फटिकमणिनिभैर्मौक्तिकैर्मण्डिताङ्गः ❘   | mālākluptāsanasthaḥ sphaṭikamaṇinibhairmauktikairmaṇḍitāṅgaḥ ❘   |
| शुभ्रैरभ्रैरदभ्रैरुपरिविरचितैर्मुक्तपीयूष वर्षैः   | śubhrairabhrairadabhrairuparivirachitairmuktapīyūśha varśhaiḥ   |
| आनन्दी नः पुनीयादरिनलिनगदा शङ्खपाणिर्मुकुन्दः ‖ 1 ‖   | ānandī naḥ punīyādarinalinagadā śaṅkhapāṇirmukundaḥ ‖ 1 ‖   |
|  |  |
| भूः पादौ यस्य नाभिर्वियदसुरनिलश्चन्द्र सूर्यौ च नेत्रे   | bhūḥ pādau yasya nābhirviyadasuranilaśchandra sūryau cha netre   |
| कर्णावाशाः शिरोद्यौर्मुखमपि दहनो यस्य वास्तेयमब्धिः ❘   | karṇāvāśāḥ śirodyaurmukhamapi dahano yasya vāsteyamabdhiḥ ❘   |
| अन्तःस्थं यस्य विश्वं सुर नरखगगोभोगिगन्धर्वदैत्यैः   | antaḥsthaṃ yasya viśvaṃ sura narakhagagobhogigandharvadaityaiḥ   |
| चित्रं रं रम्यते तं त्रिभुवन वपुशं विष्णुमीशं नमामि ‖ 2 ‖   | chitraṃ raṃ ramyate taṃ tribhuvana vapuśaṃ viśhṇumīśaṃ namāmi ‖ 2 ‖   |
|  |  |
| ॐ नमो भगवते वासुदेवाय !   | oṃ namo bhagavate vāsudevāya !   |
|  |  |
| शान्ताकारं भुजगशयनं पद्मनाभं सुरेशं   | śāntākāraṃ bhujagaśayanaṃ padmanābhaṃ sureśaṃ   |
| विश्वाधारं गगनसदृशं मेघवर्णं शुभाङ्गम् ❘   | viśvādhāraṃ gaganasadṛśaṃ meghavarṇaṃ śubhāṅgam ❘   |
| लक्ष्मीकान्तं कमलनयनं योगिहृर्ध्यानगम्यम्   | lakśhmīkāntaṃ kamalanayanaṃ yogihṛrdhyānagamyam   |
| वन्दे विष्णुं भवभयहरं सर्वलोकैकनाथम् ‖ 3 ‖   | vande viśhṇuṃ bhavabhayaharaṃ sarvalokaikanātham ‖ 3 ‖   |
|  |  |
| मेघश्यामं पीतकौशेयवासं   | meghaśyāmaṃ pītakauśeyavāsaṃ   |
| श्रीवत्साकं कौस्तुभोद्भासिताङ्गम् ❘   | śrīvatsākaṃ kaustubhodbhāsitāṅgam ❘   |
| पुण्योपेतं पुण्डरीकायताक्षं   | puṇyopetaṃ puṇḍarīkāyatākśhaṃ   |
| विष्णुं वन्दे सर्वलोकैकनाथम् ‖ 4 ‖   | viśhṇuṃ vande sarvalokaikanātham ‖ 4 ‖   |
|  |  |
| नमः समस्त भूतानां आदि भूताय भूभृते ❘   | namaḥ samasta bhūtānāṃ ādi bhūtāya bhūbhṛte ❘   |
| अनेकरूप रूपाय विष्णवे प्रभविष्णवे ‖ 5‖   | anekarūpa rūpāya viśhṇave prabhaviśhṇave ‖ 5‖   |
|  |  |
| सशङ्खचक्रं सकिरीटकुण्डलं   | saśaṅkhachakraṃ sakirīṭakuṇḍalaṃ   |
| सपीतवस्त्रं सरसीरुहेक्षणं ❘   | sapītavastraṃ sarasīruhekśhaṇaṃ ❘   |
| सहार वक्षःस्थल शोभि कौस्तुभं   | sahāra vakśhaḥsthala śobhi kaustubhaṃ   |
| नमामि विष्णुं शिरसा चतुर्भुजम् ❘ 6‖   | namāmi viśhṇuṃ śirasā chaturbhujam ❘ 6‖   |
|  |  |
| छायायां पारिजातस्य हेमसिंहासनोपरि   | Chāyāyāṃ pārijātasya hemasiṃhāsanopari   |
| आसीनमम्बुदश्याममायताक्षमलङ्कृतम् ‖ 7 ‖   | āsīnamambudaśyāmamāyatākśhamalaṅkṛtam ‖ 7 ‖   |
|  |  |
| चन्द्राननं चतुर्बाहुं श्रीवत्साङ्कित वक्षसम्   | chandrānanaṃ chaturbāhuṃ śrīvatsāṅkita vakśhasam   |
| रुक्मिणी सत्यभामाभ्यां सहितं कृष्णमाश्रये ‖ 8 ‖   | rukmiṇī satyabhāmābhyāṃ sahitaṃ kṛśhṇamāśraye ‖ 8 ‖   |
|  |  |
|  **पञ्चपूज   |  **pañchapūja   |
| ** लं - पृथिव्यात्मने गन्थं समर्पयामि   | ** laṃ - pṛthivyātmane ganthaṃ samarpayāmi   |
| हं - आकाशात्मने पुष्पैः पूजयामि   | haṃ - ākāśātmane puśhpaiḥ pūjayāmi   |
| यं - वाय्वात्मने धूपमाघ्रापयामि   | yaṃ - vāyvātmane dhūpamāghrāpayāmi   |
| रं - अग्न्यात्मने दीपं दर्शयामि   | raṃ - agnyātmane dīpaṃ darśayāmi   |
| वं - अमृतात्मने नैवेद्यं निवेदयामि   | vaṃ - amṛtātmane naivedyaṃ nivedayāmi   |
| सं - सर्वात्मने सर्वोपचार पूजा नमस्कारान् समर्पयामि   | saṃ - sarvātmane sarvopachāra pūjā namaskārān samarpayāmi   |
|  |  |
|  **स्तोत्रम्   |  **stotram   |
| **   | **   |
| हरिः ओम्   | hariḥ om   |
|  |  |
| विश्वं विष्णुर्वषट्कारो भूतभव्यभवत्प्रभुः ❘   | viśvaṃ viśhṇurvaśhaṭkāro bhūtabhavyabhavatprabhuḥ ❘   |
| भूतकृद्भूतभृद्भावो भूतात्मा भूतभावनः ‖ 1 ‖   | bhūtakṛdbhūtabhṛdbhāvo bhūtātmā bhūtabhāvanaḥ ‖ 1 ‖   |
|  |  |
| पूतात्मा परमात्मा च मुक्तानां परमागतिः ❘   | pūtātmā paramātmā cha muktānāṃ paramāgatiḥ ❘   |
| अव्ययः पुरुषः साक्षी क्षेत्रज्ञोऽक्षर एव च ‖ 2 ‖   | avyayaḥ puruśhaḥ sākśhī kśhetrajJṇoakśhara eva cha ‖ 2 ‖   |
|  |  |
| योगो योगविदां नेता प्रधान पुरुषेश्वरः ❘   | yogo yogavidāṃ netā pradhāna puruśheśvaraḥ ❘   |
| नारसिंहवपुः श्रीमान् केशवः पुरुषोत्तमः ‖ 3 ‖   | nārasiṃhavapuḥ śrīmān keśavaḥ puruśhottamaḥ ‖ 3 ‖   |
|  |  |
| सर्वः शर्वः शिवः स्थाणुर्भूतादिर्निधिरव्ययः ❘   | sarvaḥ śarvaḥ śivaḥ sthāṇurbhūtādirnidhiravyayaḥ ❘   |
| सम्भवो भावनो भर्ता प्रभवः प्रभुरीश्वरः ‖ 4 ‖   | sambhavo bhāvano bhartā prabhavaḥ prabhurīśvaraḥ ‖ 4 ‖   |
|  |  |
| स्वयम्भूः शम्भुरादित्यः पुष्कराक्षो महास्वनः ❘   | svayambhūḥ śambhurādityaḥ puśhkarākśho mahāsvanaḥ ❘   |
| अनादिनिधनो धाता विधाता धातुरुत्तमः ‖ 5 ‖   | anādinidhano dhātā vidhātā dhāturuttamaḥ ‖ 5 ‖   |
|  |  |
| अप्रमेयो हृषीकेशः पद्मनाभोऽमरप्रभुः ❘   | aprameyo hṛśhīkeśaḥ padmanābhoamaraprabhuḥ ❘   |
| विश्वकर्मा मनुस्त्वष्टा स्थविष्ठः स्थविरो ध्रुवः ‖ 6 ‖   | viśvakarmā manustvaśhṭā sthaviśhṭhaḥ sthaviro dhruvaḥ ‖ 6 ‖   |
|  |  |
| अग्राह्यः शाश्वतो कृष्णो लोहिताक्षः प्रतर्दनः ❘   | agrāhyaḥ śāśvato kṛśhṇo lohitākśhaḥ pratardanaḥ ❘   |
| प्रभूतस्त्रिककुब्धाम पवित्रं मङ्गळं परम् ‖ 7 ‖   | prabhūtastrikakubdhāma pavitraṃ maṅgaldaṃ param ‖ 7 ‖   |
|  |  |
| ईशानः प्राणदः प्राणो ज्येष्ठः श्रेष्ठः प्रजापतिः ❘   | īśānaḥ prāṇadaḥ prāṇo jyeśhṭhaḥ śreśhṭhaḥ prajāpatiḥ ❘   |
| हिरण्यगर्भो भूगर्भो माधवो मधुसूदनः ‖ 8 ‖   | hiraṇyagarbho bhūgarbho mādhavo madhusūdanaḥ ‖ 8 ‖   |
|  |  |
| ईश्वरो विक्रमीधन्वी मेधावी विक्रमः क्रमः ❘   | īśvaro vikramīdhanvī medhāvī vikramaḥ kramaḥ ❘   |
| अनुत्तमो दुराधर्षः कृतज्ञः कृतिरात्मवान्‖ 9 ‖   | anuttamo durādharśhaḥ kṛtajJṇaḥ kṛtirātmavān‖ 9 ‖   |
|  |  |
| सुरेशः शरणं शर्म विश्वरेताः प्रजाभवः ❘   | sureśaḥ śaraṇaṃ śarma viśvaretāḥ prajābhavaḥ ❘   |
| अहस्संवत्सरो व्याळः प्रत्ययः सर्वदर्शनः ‖ 10 ‖   | ahassaṃvatsaro vyāldaḥ pratyayaḥ sarvadarśanaḥ ‖ 10 ‖   |
|  |  |
| अजस्सर्वेश्वरः सिद्धः सिद्धिः सर्वादिरच्युतः ❘   | ajassarveśvaraḥ siddhaḥ siddhiḥ sarvādirachyutaḥ ❘   |
| वृषाकपिरमेयात्मा सर्वयोगविनिस्सृतः ‖ 11 ‖   | vṛśhākapirameyātmā sarvayogavinissṛtaḥ ‖ 11 ‖   |
|  |  |
| वसुर्वसुमनाः सत्यः समात्मा सम्मितस्समः ❘   | vasurvasumanāḥ satyaḥ samātmā sammitassamaḥ ❘   |
| अमोघः पुण्डरीकाक्षो वृषकर्मा वृषाकृतिः ‖ 12 ‖   | amoghaḥ puṇḍarīkākśho vṛśhakarmā vṛśhākṛtiḥ ‖ 12 ‖   |
|  |  |
| रुद्रो बहुशिरा बभ्रुर्विश्वयोनिः शुचिश्रवाः ❘   | rudro bahuśirā babhrurviśvayoniḥ śuchiśravāḥ ❘   |
| अमृतः शाश्वतस्थाणुर्वरारोहो महातपाः ‖ 13 ‖   | amṛtaḥ śāśvatasthāṇurvarāroho mahātapāḥ ‖ 13 ‖   |
|  |  |
| सर्वगः सर्व विद्भानुर्विष्वक्सेनो जनार्दनः ❘   | sarvagaḥ sarva vidbhānurviśhvakseno janārdanaḥ ❘   |
| वेदो वेदविदव्यङ्गो वेदाङ्गो वेदवित्कविः ‖ 14 ‖   | vedo vedavidavyaṅgo vedāṅgo vedavitkaviḥ ‖ 14 ‖   |
|  |  |
| लोकाध्यक्षः सुराध्यक्षो धर्माध्यक्षः कृताकृतः ❘   | lokādhyakśhaḥ surādhyakśho dharmādhyakśhaḥ kṛtākṛtaḥ ❘   |
| चतुरात्मा चतुर्व्यूहश्चतुर्दंष्ट्रश्चतुर्भुजः ‖ 15 ‖   | chaturātmā chaturvyūhaśchaturdaṃśhṭraśchaturbhujaḥ ‖ 15 ‖   |
|  |  |
| भ्राजिष्णुर्भोजनं भोक्ता सहिष्नुर्जगदादिजः ❘   | bhrājiśhṇurbhojanaṃ bhoktā sahiśhnurjagadādijaḥ ❘   |
| अनघो विजयो जेता विश्वयोनिः पुनर्वसुः ‖ 16 ‖   | anagho vijayo jetā viśvayoniḥ punarvasuḥ ‖ 16 ‖   |
|  |  |
| उपेन्द्रो वामनः प्रांशुरमोघः शुचिरूर्जितः ❘   | upendro vāmanaḥ prāṃśuramoghaḥ śuchirūrjitaḥ ❘   |
| अतीन्द्रः सङ्ग्रहः सर्गो धृतात्मा नियमो यमः ‖ 17 ‖   | atīndraḥ saṅgrahaḥ sargo dhṛtātmā niyamo yamaḥ ‖ 17 ‖   |
|  |  |
| वेद्यो वैद्यः सदायोगी वीरहा माधवो मधुः ❘   | vedyo vaidyaḥ sadāyogī vīrahā mādhavo madhuḥ ❘   |
| अतीन्द्रियो महामायो महोत्साहो महाबलः ‖ 18 ‖   | atīndriyo mahāmāyo mahotsāho mahābalaḥ ‖ 18 ‖   |
|  |  |
| महाबुद्धिर्महावीर्यो महाशक्तिर्महाद्युतिः ❘   | mahābuddhirmahāvīryo mahāśaktirmahādyutiḥ ❘   |
| अनिर्देश्यवपुः श्रीमानमेयात्मा महाद्रिधृक् ‖ 19 ‖   | anirdeśyavapuḥ śrīmānameyātmā mahādridhṛk ‖ 19 ‖   |
|  |  |
| महेश्वासो महीभर्ता श्रीनिवासः सताङ्गतिः ❘   | maheśvāso mahībhartā śrīnivāsaḥ satāṅgatiḥ ❘   |
| अनिरुद्धः सुरानन्दो गोविन्दो गोविदां पतिः ‖ 20 ‖   | aniruddhaḥ surānando govindo govidāṃ patiḥ ‖ 20 ‖   |
|  |  |
| मरीचिर्दमनो हंसः सुपर्णो भुजगोत्तमः ❘   | marīchirdamano haṃsaḥ suparṇo bhujagottamaḥ ❘   |
| हिरण्यनाभः सुतपाः पद्मनाभः प्रजापतिः ‖ 21 ‖   | hiraṇyanābhaḥ sutapāḥ padmanābhaḥ prajāpatiḥ ‖ 21 ‖   |
|  |  |
| अमृत्युः सर्वदृक् सिंहः सन्धाता सन्धिमान् स्थिरः ❘   | amṛtyuḥ sarvadṛk siṃhaḥ sandhātā sandhimān sthiraḥ ❘   |
| अजो दुर्मर्षणः शास्ता विश्रुतात्मा सुरारिहा ‖ 22 ‖   | ajo durmarśhaṇaḥ śāstā viśrutātmā surārihā ‖ 22 ‖   |
|  |  |
| गुरुर्गुरुतमो धाम सत्यः सत्यपराक्रमः ❘   | gururgurutamo dhāma satyaḥ satyaparākramaḥ ❘   |
| निमिषोऽनिमिषः स्रग्वी वाचस्पतिरुदारधीः ‖ 23 ‖   | nimiśhoanimiśhaḥ sragvī vāchaspatirudāradhīḥ ‖ 23 ‖   |
|  |  |
| अग्रणीग्रामणीः श्रीमान् न्यायो नेता समीरणः   | agraṇīgrāmaṇīḥ śrīmān nyāyo netā samīraṇaḥ   |
| सहस्रमूर्धा विश्वात्मा सहस्राक्षः सहस्रपात् ‖ 24 ‖   | sahasramūrdhā viśvātmā sahasrākśhaḥ sahasrapāt ‖ 24 ‖   |
|  |  |
| आवर्तनो निवृत्तात्मा संवृतः सम्प्रमर्दनः ❘   | āvartano nivṛttātmā saṃvṛtaḥ sampramardanaḥ ❘   |
| अहः संवर्तको वह्निरनिलो धरणीधरः ‖ 25 ‖   | ahaḥ saṃvartako vahniranilo dharaṇīdharaḥ ‖ 25 ‖   |
|  |  |
| सुप्रसादः प्रसन्नात्मा विश्वधृग्विश्वभुग्विभुः ❘   | suprasādaḥ prasannātmā viśvadhṛgviśvabhugvibhuḥ ❘   |
| सत्कर्ता सत्कृतः साधुर्जह्नुर्नारायणो नरः ‖ 26 ‖   | satkartā satkṛtaḥ sādhurjahnurnārāyaṇo naraḥ ‖ 26 ‖   |
|  |  |
| असङ्ख्येयोऽप्रमेयात्मा विशिष्टः शिष्टकृच्छुचिः ❘   | asaṅkhyeyoaprameyātmā viśiśhṭaḥ śiśhṭakṛcChuchiḥ ❘   |
| सिद्धार्थः सिद्धसङ्कल्पः सिद्धिदः सिद्धि साधनः ‖ 27 ‖   | siddhārthaḥ siddhasaṅkalpaḥ siddhidaḥ siddhi sādhanaḥ ‖ 27 ‖   |
|  |  |
| वृषाही वृषभो विष्णुर्वृषपर्वा वृषोदरः ❘   | vṛśhāhī vṛśhabho viśhṇurvṛśhaparvā vṛśhodaraḥ ❘   |
| वर्धनो वर्धमानश्च विविक्तः श्रुतिसागरः ‖ 28 ‖   | vardhano vardhamānaścha viviktaḥ śrutisāgaraḥ ‖ 28 ‖   |
|  |  |
| सुभुजो दुर्धरो वाग्मी महेन्द्रो वसुदो वसुः ❘   | subhujo durdharo vāgmī mahendro vasudo vasuḥ ❘   |
| नैकरूपो बृहद्रूपः शिपिविष्टः प्रकाशनः ‖ 29 ‖   | naikarūpo bṛhadrūpaḥ śipiviśhṭaḥ prakāśanaḥ ‖ 29 ‖   |
|  |  |
| ओजस्तेजोद्युतिधरः प्रकाशात्मा प्रतापनः ❘   | ojastejodyutidharaḥ prakāśātmā pratāpanaḥ ❘   |
| ऋद्दः स्पष्टाक्षरो मन्त्रश्चन्द्रांशुर्भास्करद्युतिः ‖ 30 ‖   | ṛddaḥ spaśhṭākśharo mantraśchandrāṃśurbhāskaradyutiḥ ‖ 30 ‖   |
|  |  |
| अमृतांशूद्भवो भानुः शशबिन्दुः सुरेश्वरः ❘   | amṛtāṃśūdbhavo bhānuḥ śaśabinduḥ sureśvaraḥ ❘   |
| औषधं जगतः सेतुः सत्यधर्मपराक्रमः ‖ 31 ‖   | auśhadhaṃ jagataḥ setuḥ satyadharmaparākramaḥ ‖ 31 ‖   |
|  |  |
| भूतभव्यभवन्नाथः पवनः पावनोऽनलः ❘   | bhūtabhavyabhavannāthaḥ pavanaḥ pāvanoanalaḥ ❘   |
| कामहा कामकृत्कान्तः कामः कामप्रदः प्रभुः ‖ 32 ‖   | kāmahā kāmakṛtkāntaḥ kāmaḥ kāmapradaḥ prabhuḥ ‖ 32 ‖   |
|  |  |
| युगादि कृद्युगावर्तो नैकमायो महाशनः ❘   | yugādi kṛdyugāvarto naikamāyo mahāśanaḥ ❘   |
| अदृश्यो व्यक्तरूपश्च सहस्रजिदनन्तजित् ‖ 33 ‖   | adṛśyo vyaktarūpaścha sahasrajidanantajit ‖ 33 ‖   |
|  |  |
| इष्टोऽविशिष्टः शिष्टेष्टः शिखण्डी नहुषो वृषः ❘   | iśhṭoaviśiśhṭaḥ śiśhṭeśhṭaḥ śikhaṇḍī nahuśho vṛśhaḥ ❘   |
| क्रोधहा क्रोधकृत्कर्ता विश्वबाहुर्महीधरः ‖ 34 ‖   | krodhahā krodhakṛtkartā viśvabāhurmahīdharaḥ ‖ 34 ‖   |
|  |  |
| अच्युतः प्रथितः प्राणः प्राणदो वासवानुजः ❘   | achyutaḥ prathitaḥ prāṇaḥ prāṇado vāsavānujaḥ ❘   |
| अपांनिधिरधिष्ठानमप्रमत्तः प्रतिष्ठितः ‖ 35 ‖   | apāṃnidhiradhiśhṭhānamapramattaḥ pratiśhṭhitaḥ ‖ 35 ‖   |
|  |  |
| स्कन्दः स्कन्दधरो धुर्यो वरदो वायुवाहनः ❘   | skandaḥ skandadharo dhuryo varado vāyuvāhanaḥ ❘   |
| वासुदेवो बृहद्भानुरादिदेवः पुरन्धरः ‖ 36 ‖   | vāsudevo bṛhadbhānurādidevaḥ purandharaḥ ‖ 36 ‖   |
|  |  |
| अशोकस्तारणस्तारः शूरः शौरिर्जनेश्वरः ❘   | aśokastāraṇastāraḥ śūraḥ śaurirjaneśvaraḥ ❘   |
| अनुकूलः शतावर्तः पद्मी पद्मनिभेक्षणः ‖ 37 ‖   | anukūlaḥ śatāvartaḥ padmī padmanibhekśhaṇaḥ ‖ 37 ‖   |
|  |  |
| पद्मनाभोऽरविन्दाक्षः पद्मगर्भः शरीरभृत् ❘   | padmanābhoaravindākśhaḥ padmagarbhaḥ śarīrabhṛt ❘   |
| महर्धिरृद्धो वृद्धात्मा महाक्षो गरुडध्वजः ‖ 38 ‖   | mahardhirṛddho vṛddhātmā mahākśho garuḍadhvajaḥ ‖ 38 ‖   |
|  |  |
| अतुलः शरभो भीमः समयज्ञो हविर्हरिः ❘   | atulaḥ śarabho bhīmaḥ samayajJṇo havirhariḥ ❘   |
| सर्वलक्षणलक्षण्यो लक्ष्मीवान् समितिञ्जयः ‖ 39 ‖   | sarvalakśhaṇalakśhaṇyo lakśhmīvān samitiñjayaḥ ‖ 39 ‖   |
|  |  |
| विक्षरो रोहितो मार्गो हेतुर्दामोदरः सहः ❘   | vikśharo rohito mārgo heturdāmodaraḥ sahaḥ ❘   |
| महीधरो महाभागो वेगवानमिताशनः ‖ 40 ‖   | mahīdharo mahābhāgo vegavānamitāśanaḥ ‖ 40 ‖   |
|  |  |
| उद्भवः, क्षोभणो देवः श्रीगर्भः परमेश्वरः ❘   | udbhavaḥ, kśhobhaṇo devaḥ śrīgarbhaḥ parameśvaraḥ ❘   |
| करणं कारणं कर्ता विकर्ता गहनो गुहः ‖ 41 ‖   | karaṇaṃ kāraṇaṃ kartā vikartā gahano guhaḥ ‖ 41 ‖   |
|  |  |
| व्यवसायो व्यवस्थानः संस्थानः स्थानदो ध्रुवः ❘   | vyavasāyo vyavasthānaḥ saṃsthānaḥ sthānado dhruvaḥ ❘   |
| परर्धिः परमस्पष्टः तुष्टः पुष्टः शुभेक्षणः ‖ 42 ‖   | parardhiḥ paramaspaśhṭaḥ tuśhṭaḥ puśhṭaḥ śubhekśhaṇaḥ ‖ 42 ‖   |
|  |  |
| रामो विरामो विरजो मार्गोनेयो नयोऽनयः ❘   | rāmo virāmo virajo mārgoneyo nayoanayaḥ ❘   |
| वीरः शक्तिमतां श्रेष्ठो धर्मोधर्म विदुत्तमः ‖ 43 ‖   | vīraḥ śaktimatāṃ śreśhṭho dharmodharma viduttamaḥ ‖ 43 ‖   |
|  |  |
| वैकुण्ठः पुरुषः प्राणः प्राणदः प्रणवः पृथुः ❘   | vaikuṇṭhaḥ puruśhaḥ prāṇaḥ prāṇadaḥ praṇavaḥ pṛthuḥ ❘   |
| हिरण्यगर्भः शत्रुघ्नो व्याप्तो वायुरधोक्षजः ‖ 44 ‖   | hiraṇyagarbhaḥ śatrughno vyāpto vāyuradhokśhajaḥ ‖ 44 ‖   |
|  |  |
| ऋतुः सुदर्शनः कालः परमेष्ठी परिग्रहः ❘   | ṛtuḥ sudarśanaḥ kālaḥ parameśhṭhī parigrahaḥ ❘   |
| उग्रः संवत्सरो दक्षो विश्रामो विश्वदक्षिणः ‖ 45 ‖   | ugraḥ saṃvatsaro dakśho viśrāmo viśvadakśhiṇaḥ ‖ 45 ‖   |
|  |  |
| विस्तारः स्थावर स्थाणुः प्रमाणं बीजमव्ययं ❘   | vistāraḥ sthāvara sthāṇuḥ pramāṇaṃ bījamavyayaṃ ❘   |
| अर्थोऽनर्थो महाकोशो महाभोगो महाधनः ‖ 46 ‖   | arthoanartho mahākośo mahābhogo mahādhanaḥ ‖ 46 ‖   |
|  |  |
| अनिर्विण्णः स्थविष्ठो भूद्धर्मयूपो महामखः ❘   | anirviṇṇaḥ sthaviśhṭho bhūddharmayūpo mahāmakhaḥ ❘   |
| नक्षत्रनेमिर्नक्षत्री क्षमः, क्षामः समीहनः ‖ 47 ‖   | nakśhatranemirnakśhatrī kśhamaḥ, kśhāmaḥ samīhanaḥ ‖ 47 ‖   |
|  |  |
| यज्ञ इज्यो महेज्यश्च क्रतुः सत्रं सताङ्गतिः ❘   | yajJṇa ijyo mahejyaścha kratuḥ satraṃ satāṅgatiḥ ❘   |
| सर्वदर्शी विमुक्तात्मा सर्वज्ञो ज्ञानमुत्तमं ‖ 48 ‖   | sarvadarśī vimuktātmā sarvajJṇo jJṇānamuttamaṃ ‖ 48 ‖   |
|  |  |
| सुव्रतः सुमुखः सूक्ष्मः सुघोषः सुखदः सुहृत् ❘   | suvrataḥ sumukhaḥ sūkśhmaḥ sughośhaḥ sukhadaḥ suhṛt ❘   |
| मनोहरो जितक्रोधो वीर बाहुर्विदारणः ‖ 49 ‖   | manoharo jitakrodho vīra bāhurvidāraṇaḥ ‖ 49 ‖   |
|  |  |
| स्वापनः स्ववशो व्यापी नैकात्मा नैककर्मकृत्❘ ｜   | svāpanaḥ svavaśo vyāpī naikātmā naikakarmakṛt❘ ｜   |
| वत्सरो वत्सलो वत्सी रत्नगर्भो धनेश्वरः ‖ 50 ‖   | vatsaro vatsalo vatsī ratnagarbho dhaneśvaraḥ ‖ 50 ‖   |
|  |  |
| धर्मगुब्धर्मकृद्धर्मी सदसत्क्षरमक्षरम्‖   | dharmagubdharmakṛddharmī sadasatkśharamakśharam‖   |
| अविज्ञाता सहस्त्रांशुर्विधाता कृतलक्षणः ‖ 51 ‖   | avijJṇātā sahastrāṃśurvidhātā kṛtalakśhaṇaḥ ‖ 51 ‖   |
|  |  |
| गभस्तिनेमिः सत्त्वस्थः सिंहो भूत महेश्वरः ❘   | gabhastinemiḥ sattvasthaḥ siṃho bhūta maheśvaraḥ ❘   |
| आदिदेवो महादेवो देवेशो देवभृद्गुरुः ‖ 52 ‖   | ādidevo mahādevo deveśo devabhṛdguruḥ ‖ 52 ‖   |
|  |  |
| उत्तरो गोपतिर्गोप्ता ज्ञानगम्यः पुरातनः ❘   | uttaro gopatirgoptā jJṇānagamyaḥ purātanaḥ ❘   |
| शरीर भूतभृद् भोक्ता कपीन्द्रो भूरिदक्षिणः ‖ 53 ‖   | śarīra bhūtabhṛd bhoktā kapīndro bhūridakśhiṇaḥ ‖ 53 ‖   |
|  |  |
| सोमपोऽमृतपः सोमः पुरुजित् पुरुसत्तमः ❘   | somapoamṛtapaḥ somaḥ purujit purusattamaḥ ❘   |
| विनयो जयः सत्यसन्धो दाशार्हः सात्वतां पतिः ‖ 54 ‖   | vinayo jayaḥ satyasandho dāśārhaḥ sātvatāṃ patiḥ ‖ 54 ‖   |
|  |  |
| जीवो विनयिता साक्षी मुकुन्दोऽमित विक्रमः ❘   | jīvo vinayitā sākśhī mukundoamita vikramaḥ ❘   |
| अम्भोनिधिरनन्तात्मा महोदधि शयोन्तकः ‖ 55 ‖   | ambhonidhiranantātmā mahodadhi śayontakaḥ ‖ 55 ‖   |
|  |  |
| अजो महार्हः स्वाभाव्यो जितामित्रः प्रमोदनः ❘   | ajo mahārhaḥ svābhāvyo jitāmitraḥ pramodanaḥ ❘   |
| आनन्दोऽनन्दनोनन्दः सत्यधर्मा त्रिविक्रमः ‖ 56 ‖   | ānandoanandanonandaḥ satyadharmā trivikramaḥ ‖ 56 ‖   |
|  |  |
| महर्षिः कपिलाचार्यः कृतज्ञो मेदिनीपतिः ❘   | maharśhiḥ kapilāchāryaḥ kṛtajJṇo medinīpatiḥ ❘   |
| त्रिपदस्त्रिदशाध्यक्षो महाशृङ्गः कृतान्तकृत् ‖ 57 ‖   | tripadastridaśādhyakśho mahāśṛṅgaḥ kṛtāntakṛt ‖ 57 ‖   |
|  |  |
| महावराहो गोविन्दः सुषेणः कनकाङ्गदी ❘   | mahāvarāho govindaḥ suśheṇaḥ kanakāṅgadī ❘   |
| गुह्यो गभीरो गहनो गुप्तश्चक्र गदाधरः ‖ 58 ‖   | guhyo gabhīro gahano guptaśchakra gadādharaḥ ‖ 58 ‖   |
|  |  |
| वेधाः स्वाङ्गोऽजितः कृष्णो दृढः सङ्कर्षणोऽच्युतः ❘   | vedhāḥ svāṅgoajitaḥ kṛśhṇo dṛḍhaḥ saṅkarśhaṇoachyutaḥ ❘   |
| वरुणो वारुणो वृक्षः पुष्कराक्षो महामनाः ‖ 59 ‖   | varuṇo vāruṇo vṛkśhaḥ puśhkarākśho mahāmanāḥ ‖ 59 ‖   |
|  |  |
| भगवान् भगहाऽऽनन्दी वनमाली हलायुधः ❘   | bhagavān bhagahā''nandī vanamālī halāyudhaḥ ❘   |
| आदित्यो ज्योतिरादित्यः सहिष्णुर्गतिसत्तमः ‖ 60 ‖   | ādityo jyotirādityaḥ sahiśhṇurgatisattamaḥ ‖ 60 ‖   |
|  |  |
| सुधन्वा खण्डपरशुर्दारुणो द्रविणप्रदः ❘   | sudhanvā khaṇḍaparaśurdāruṇo draviṇapradaḥ ❘   |
| दिवःस्पृक् सर्वदृग्व्यासो वाचस्पतिरयोनिजः ‖ 61 ‖   | divaḥspṛk sarvadṛgvyāso vāchaspatirayonijaḥ ‖ 61 ‖   |
|  |  |
| त्रिसामा सामगः साम निर्वाणं भेषजं भिषक् ❘   | trisāmā sāmagaḥ sāma nirvāṇaṃ bheśhajaṃ bhiśhak ❘   |
| सन्यासकृच्छमः शान्तो निष्ठा शान्तिः परायणम्❘ 62 ‖   | sanyāsakṛcChamaḥ śānto niśhṭhā śāntiḥ parāyaṇam❘ 62 ‖   |
|  |  |
| शुभाङ्गः शान्तिदः स्रष्टा कुमुदः कुवलेशयः ❘   | śubhāṅgaḥ śāntidaḥ sraśhṭā kumudaḥ kuvaleśayaḥ ❘   |
| गोहितो गोपतिर्गोप्ता वृषभाक्षो वृषप्रियः ‖ 63 ‖   | gohito gopatirgoptā vṛśhabhākśho vṛśhapriyaḥ ‖ 63 ‖   |
|  |  |
| अनिवर्ती निवृत्तात्मा सङ्क्षेप्ता क्षेमकृच्छिवः ❘   | anivartī nivṛttātmā saṅkśheptā kśhemakṛcChivaḥ ❘   |
| श्रीवत्सवक्षाः श्रीवासः श्रीपतिः श्रीमतांवरः ‖ 64 ‖   | śrīvatsavakśhāḥ śrīvāsaḥ śrīpatiḥ śrīmatāṃvaraḥ ‖ 64 ‖   |
|  |  |
| श्रीदः श्रीशः श्रीनिवासः श्रीनिधिः श्रीविभावनः ❘   | śrīdaḥ śrīśaḥ śrīnivāsaḥ śrīnidhiḥ śrīvibhāvanaḥ ❘   |
| श्रीधरः श्रीकरः श्रेयः श्रीमांल्लोकत्रयाश्रयः ‖ 65 ‖   | śrīdharaḥ śrīkaraḥ śreyaḥ śrīmāṃllokatrayāśrayaḥ ‖ 65 ‖   |
|  |  |
| स्वक्षः स्वङ्गः शतानन्दो नन्दिर्ज्योतिर्गणेश्वरः ❘   | svakśhaḥ svaṅgaḥ śatānando nandirjyotirgaṇeśvaraḥ ❘   |
| विजितात्माऽविधेयात्मा सत्कीर्तिच्छिन्नसंशयः ‖ 66 ‖   | vijitātmā'vidheyātmā satkīrticChinnasaṃśayaḥ ‖ 66 ‖   |
|  |  |
| उदीर्णः सर्वतश्चक्षुरनीशः शाश्वतस्थिरः ❘   | udīrṇaḥ sarvataśchakśhuranīśaḥ śāśvatasthiraḥ ❘   |
| भूशयो भूषणो भूतिर्विशोकः शोकनाशनः ‖ 67 ‖   | bhūśayo bhūśhaṇo bhūtirviśokaḥ śokanāśanaḥ ‖ 67 ‖   |
|  |  |
| अर्चिष्मानर्चितः कुम्भो विशुद्धात्मा विशोधनः ❘   | archiśhmānarchitaḥ kumbho viśuddhātmā viśodhanaḥ ❘   |
| अनिरुद्धोऽप्रतिरथः प्रद्युम्नोऽमितविक्रमः ‖ 68 ‖   | aniruddhoapratirathaḥ pradyumnoamitavikramaḥ ‖ 68 ‖   |
|  |  |
| कालनेमिनिहा वीरः शौरिः शूरजनेश्वरः ❘   | kālaneminihā vīraḥ śauriḥ śūrajaneśvaraḥ ❘   |
| त्रिलोकात्मा त्रिलोकेशः केशवः केशिहा हरिः ‖ 69 ‖   | trilokātmā trilokeśaḥ keśavaḥ keśihā hariḥ ‖ 69 ‖   |
|  |  |
| कामदेवः कामपालः कामी कान्तः कृतागमः ❘   | kāmadevaḥ kāmapālaḥ kāmī kāntaḥ kṛtāgamaḥ ❘   |
| अनिर्देश्यवपुर्विष्णुर्वीरोऽनन्तो धनञ्जयः ‖ 70 ‖   | anirdeśyavapurviśhṇurvīroananto dhanañjayaḥ ‖ 70 ‖   |
|  |  |
| ब्रह्मण्यो ब्रह्मकृद् ब्रह्मा ब्रह्म ब्रह्मविवर्धनः ❘   | brahmaṇyo brahmakṛd brahmā brahma brahmavivardhanaḥ ❘   |
| ब्रह्मविद् ब्राह्मणो ब्रह्मी ब्रह्मज्ञो ब्राह्मणप्रियः ‖ 71 ‖   | brahmavid brāhmaṇo brahmī brahmajJṇo brāhmaṇapriyaḥ ‖ 71 ‖   |
|  |  |
| महाक्रमो महाकर्मा महातेजा महोरगः ❘   | mahākramo mahākarmā mahātejā mahoragaḥ ❘   |
| महाक्रतुर्महायज्वा महायज्ञो महाहविः ‖ 72 ‖   | mahākraturmahāyajvā mahāyajJṇo mahāhaviḥ ‖ 72 ‖   |
|  |  |
| स्तव्यः स्तवप्रियः स्तोत्रं स्तुतिः स्तोता रणप्रियः ❘   | stavyaḥ stavapriyaḥ stotraṃ stutiḥ stotā raṇapriyaḥ ❘   |
| पूर्णः पूरयिता पुण्यः पुण्यकीर्तिरनामयः ‖ 73 ‖   | pūrṇaḥ pūrayitā puṇyaḥ puṇyakīrtiranāmayaḥ ‖ 73 ‖   |
|  |  |
| मनोजवस्तीर्थकरो वसुरेता वसुप्रदः ❘   | manojavastīrthakaro vasuretā vasupradaḥ ❘   |
| वसुप्रदो वासुदेवो वसुर्वसुमना हविः ‖ 74 ‖   | vasuprado vāsudevo vasurvasumanā haviḥ ‖ 74 ‖   |
|  |  |
| सद्गतिः सत्कृतिः सत्ता सद्भूतिः सत्परायणः ❘   | sadgatiḥ satkṛtiḥ sattā sadbhūtiḥ satparāyaṇaḥ ❘   |
| शूरसेनो यदुश्रेष्ठः सन्निवासः सुयामुनः ‖ 75 ‖   | śūraseno yaduśreśhṭhaḥ sannivāsaḥ suyāmunaḥ ‖ 75 ‖   |
|  |  |
| भूतावासो वासुदेवः सर्वासुनिलयोऽनलः ❘   | bhūtāvāso vāsudevaḥ sarvāsunilayoanalaḥ ❘   |
| दर्पहा दर्पदो दृप्तो दुर्धरोऽथापराजितः ‖ 76 ‖   | darpahā darpado dṛpto durdharoathāparājitaḥ ‖ 76 ‖   |
|  |  |
| विश्वमूर्तिर्महामूर्तिर्दीप्तमूर्तिरमूर्तिमान् ❘   | viśvamūrtirmahāmūrtirdīptamūrtiramūrtimān ❘   |
| अनेकमूर्तिरव्यक्तः शतमूर्तिः शताननः ‖ 77 ‖   | anekamūrtiravyaktaḥ śatamūrtiḥ śatānanaḥ ‖ 77 ‖   |
|  |  |
| एको नैकः सवः कः किं यत्तत् पदमनुत्तमं ❘   | eko naikaḥ savaḥ kaḥ kiṃ yattat padamanuttamaṃ ❘   |
| लोकबन्धुर्लोकनाथो माधवो भक्तवत्सलः ‖ 78 ‖   | lokabandhurlokanātho mādhavo bhaktavatsalaḥ ‖ 78 ‖   |
|  |  |
| सुवर्णवर्णो हेमाङ्गो वराङ्गश्चन्दनाङ्गदी ❘   | suvarṇavarṇo hemāṅgo varāṅgaśchandanāṅgadī ❘   |
| वीरहा विषमः शून्यो घृताशीरचलश्चलः ‖ 79 ‖   | vīrahā viśhamaḥ śūnyo ghṛtāśīrachalaśchalaḥ ‖ 79 ‖   |
|  |  |
| अमानी मानदो मान्यो लोकस्वामी त्रिलोकधृक् ❘   | amānī mānado mānyo lokasvāmī trilokadhṛk ❘   |
| सुमेधा मेधजो धन्यः सत्यमेधा धराधरः ‖ 80 ‖   | sumedhā medhajo dhanyaḥ satyamedhā dharādharaḥ ‖ 80 ‖   |
|  |  |
| तेजोऽवृषो द्युतिधरः सर्वशस्त्रभृतांवरः ❘   | tejoavṛśho dyutidharaḥ sarvaśastrabhṛtāṃvaraḥ ❘   |
| प्रग्रहो निग्रहो व्यग्रो नैकशृङ्गो गदाग्रजः ‖ 81 ‖   | pragraho nigraho vyagro naikaśṛṅgo gadāgrajaḥ ‖ 81 ‖   |
|  |  |
| चतुर्मूर्ति श्चतुर्बाहु श्चतुर्व्यूह श्चतुर्गतिः ❘   | chaturmūrti śchaturbāhu śchaturvyūha śchaturgatiḥ ❘   |
| चतुरात्मा चतुर्भावश्चतुर्वेदविदेकपात् ‖ 82 ‖   | chaturātmā chaturbhāvaśchaturvedavidekapāt ‖ 82 ‖   |
|  |  |
| समावर्तोऽनिवृत्तात्मा दुर्जयो दुरतिक्रमः ❘   | samāvartoanivṛttātmā durjayo duratikramaḥ ❘   |
| दुर्लभो दुर्गमो दुर्गो दुरावासो दुरारिहा ‖ 83 ‖   | durlabho durgamo durgo durāvāso durārihā ‖ 83 ‖   |
|  |  |
| शुभाङ्गो लोकसारङ्गः सुतन्तुस्तन्तुवर्धनः ❘   | śubhāṅgo lokasāraṅgaḥ sutantustantuvardhanaḥ ❘   |
| इन्द्रकर्मा महाकर्मा कृतकर्मा कृतागमः ‖ 84 ‖   | indrakarmā mahākarmā kṛtakarmā kṛtāgamaḥ ‖ 84 ‖   |
|  |  |
| उद्भवः सुन्दरः सुन्दो रत्ननाभः सुलोचनः ❘   | udbhavaḥ sundaraḥ sundo ratnanābhaḥ sulochanaḥ ❘   |
| अर्को वाजसनः शृङ्गी जयन्तः सर्वविज्जयी ‖ 85 ‖   | arko vājasanaḥ śṛṅgī jayantaḥ sarvavijjayī ‖ 85 ‖   |
|  |  |
| सुवर्णबिन्दुरक्षोभ्यः सर्ववागीश्वरेश्वरः ❘   | suvarṇabindurakśhobhyaḥ sarvavāgīśvareśvaraḥ ❘   |
| महाहृदो महागर्तो महाभूतो महानिधिः ‖ 86 ‖   | mahāhṛdo mahāgarto mahābhūto mahānidhiḥ ‖ 86 ‖   |
|  |  |
| कुमुदः कुन्दरः कुन्दः पर्जन्यः पावनोऽनिलः ❘   | kumudaḥ kundaraḥ kundaḥ parjanyaḥ pāvanoanilaḥ ❘   |
| अमृताशोऽमृतवपुः सर्वज्ञः सर्वतोमुखः ‖ 87 ‖   | amṛtāśoamṛtavapuḥ sarvajJṇaḥ sarvatomukhaḥ ‖ 87 ‖   |
|  |  |
| सुलभः सुव्रतः सिद्धः शत्रुजिच्छत्रुतापनः ❘   | sulabhaḥ suvrataḥ siddhaḥ śatrujicChatrutāpanaḥ ❘   |
| न्यग्रोधोऽदुम्बरोऽश्वत्थश्चाणूरान्ध्र निषूदनः ‖ 88 ‖   | nyagrodhoadumbaroaśvatthaśchāṇūrāndhra niśhūdanaḥ ‖ 88 ‖   |
|  |  |
| सहस्रार्चिः सप्तजिह्वः सप्तैधाः सप्तवाहनः ❘   | sahasrārchiḥ saptajihvaḥ saptaidhāḥ saptavāhanaḥ ❘   |
| अमूर्तिरनघोऽचिन्त्यो भयकृद्भयनाशनः ‖ 89 ‖   | amūrtiranaghoachintyo bhayakṛdbhayanāśanaḥ ‖ 89 ‖   |
|  |  |
| अणुर्बृहत्कृशः स्थूलो गुणभृन्निर्गुणो महान् ❘   | aṇurbṛhatkṛśaḥ sthūlo guṇabhṛnnirguṇo mahān ❘   |
| अधृतः स्वधृतः स्वास्यः प्राग्वंशो वंशवर्धनः ‖ 90 ‖   | adhṛtaḥ svadhṛtaḥ svāsyaḥ prāgvaṃśo vaṃśavardhanaḥ ‖ 90 ‖   |
|  |  |
| भारभृत् कथितो योगी योगीशः सर्वकामदः ❘   | bhārabhṛt kathito yogī yogīśaḥ sarvakāmadaḥ ❘   |
| आश्रमः श्रमणः, क्षामः सुपर्णो वायुवाहनः ‖ 91 ‖   | āśramaḥ śramaṇaḥ, kśhāmaḥ suparṇo vāyuvāhanaḥ ‖ 91 ‖   |
|  |  |
| धनुर्धरो धनुर्वेदो दण्डो दमयिता दमः ❘   | dhanurdharo dhanurvedo daṇḍo damayitā damaḥ ❘   |
| अपराजितः सर्वसहो नियन्ताऽनियमोऽयमः ‖ 92 ‖   | aparājitaḥ sarvasaho niyantā'niyamoayamaḥ ‖ 92 ‖   |
|  |  |
| सत्त्ववान् सात्त्विकः सत्यः सत्यधर्मपरायणः ❘   | sattvavān sāttvikaḥ satyaḥ satyadharmaparāyaṇaḥ ❘   |
| अभिप्रायः प्रियार्होऽर्हः प्रियकृत् प्रीतिवर्धनः ‖ 93 ‖   | abhiprāyaḥ priyārhoarhaḥ priyakṛt prītivardhanaḥ ‖ 93 ‖   |
|  |  |
| विहायसगतिर्ज्योतिः सुरुचिर्हुतभुग्विभुः ❘   | vihāyasagatirjyotiḥ suruchirhutabhugvibhuḥ ❘   |
| रविर्विरोचनः सूर्यः सविता रविलोचनः ‖ 94 ‖   | ravirvirochanaḥ sūryaḥ savitā ravilochanaḥ ‖ 94 ‖   |
|  |  |
| अनन्तो हुतभुग्भोक्ता सुखदो नैकजोऽग्रजः ❘   | ananto hutabhugbhoktā sukhado naikajoagrajaḥ ❘   |
| अनिर्विण्णः सदामर्षी लोकधिष्ठानमद्भुतः ‖ 95 ‖   | anirviṇṇaḥ sadāmarśhī lokadhiśhṭhānamadbhutaḥ ‖ 95 ‖   |
|  |  |
| सनात्सनातनतमः कपिलः कपिरव्ययः ❘   | sanātsanātanatamaḥ kapilaḥ kapiravyayaḥ ❘   |
| स्वस्तिदः स्वस्तिकृत्स्वस्तिः स्वस्तिभुक् स्वस्तिदक्षिणः ‖ 96 ‖   | svastidaḥ svastikṛtsvastiḥ svastibhuk svastidakśhiṇaḥ ‖ 96 ‖   |
|  |  |
| अरौद्रः कुण्डली चक्री विक्रम्यूर्जितशासनः ❘   | araudraḥ kuṇḍalī chakrī vikramyūrjitaśāsanaḥ ❘   |
| शब्दातिगः शब्दसहः शिशिरः शर्वरीकरः ‖ 97 ‖   | śabdātigaḥ śabdasahaḥ śiśiraḥ śarvarīkaraḥ ‖ 97 ‖   |
|  |  |
| अक्रूरः पेशलो दक्षो दक्षिणः, क्षमिणांवरः ❘   | akrūraḥ peśalo dakśho dakśhiṇaḥ, kśhamiṇāṃvaraḥ ❘   |
| विद्वत्तमो वीतभयः पुण्यश्रवणकीर्तनः ‖ 98 ‖   | vidvattamo vītabhayaḥ puṇyaśravaṇakīrtanaḥ ‖ 98 ‖   |
|  |  |
| उत्तारणो दुष्कृतिहा पुण्यो दुःस्वप्ननाशनः ❘   | uttāraṇo duśhkṛtihā puṇyo duḥsvapnanāśanaḥ ❘   |
| वीरहा रक्षणः सन्तो जीवनः पर्यवस्थितः ‖ 99 ‖   | vīrahā rakśhaṇaḥ santo jīvanaḥ paryavasthitaḥ ‖ 99 ‖   |
|  |  |
| अनन्तरूपोऽनन्त श्रीर्जितमन्युर्भयापहः ❘   | anantarūpoananta śrīrjitamanyurbhayāpahaḥ ❘   |
| चतुरश्रो गभीरात्मा विदिशो व्यादिशो दिशः ‖ 100 ‖   | chaturaśro gabhīrātmā vidiśo vyādiśo diśaḥ ‖ 100 ‖   |
|  |  |
| अनादिर्भूर्भुवो लक्ष्मीः सुवीरो रुचिराङ्गदः ❘   | anādirbhūrbhuvo lakśhmīḥ suvīro ruchirāṅgadaḥ ❘   |
| जननो जनजन्मादिर्भीमो भीमपराक्रमः ‖ 101 ‖   | janano janajanmādirbhīmo bhīmaparākramaḥ ‖ 101 ‖   |
|  |  |
| आधारनिलयोऽधाता पुष्पहासः प्रजागरः ❘   | ādhāranilayoadhātā puśhpahāsaḥ prajāgaraḥ ❘   |
| ऊर्ध्वगः सत्पथाचारः प्राणदः प्रणवः पणः ‖ 102 ‖   | ūrdhvagaḥ satpathāchāraḥ prāṇadaḥ praṇavaḥ paṇaḥ ‖ 102 ‖   |
|  |  |
| प्रमाणं प्राणनिलयः प्राणभृत् प्राणजीवनः ❘   | pramāṇaṃ prāṇanilayaḥ prāṇabhṛt prāṇajīvanaḥ ❘   |
| तत्त्वं तत्त्वविदेकात्मा जन्ममृत्युजरातिगः ‖ 103 ‖   | tattvaṃ tattvavidekātmā janmamṛtyujarātigaḥ ‖ 103 ‖   |
|  |  |
| भूर्भुवः स्वस्तरुस्तारः सविता प्रपितामहः ❘   | bhūrbhuvaḥ svastarustāraḥ savitā prapitāmahaḥ ❘   |
| यज्ञो यज्ञपतिर्यज्वा यज्ञाङ्गो यज्ञवाहनः ‖ 104 ‖   | yajJṇo yajJṇapatiryajvā yajJṇāṅgo yajJṇavāhanaḥ ‖ 104 ‖   |
|  |  |
| यज्ञभृद् यज्ञकृद् यज्ञी यज्ञभुक् यज्ञसाधनः ❘   | yajJṇabhṛd yajJṇakṛd yajJṇī yajJṇabhuk yajJṇasādhanaḥ ❘   |
| यज्ञान्तकृद् यज्ञगुह्यमन्नमन्नाद एव च ‖ 105 ‖   | yajJṇāntakṛd yajJṇaguhyamannamannāda eva cha ‖ 105 ‖   |
|  |  |
| आत्मयोनिः स्वयञ्जातो वैखानः सामगायनः ❘   | ātmayoniḥ svayañjāto vaikhānaḥ sāmagāyanaḥ ❘   |
| देवकीनन्दनः स्रष्टा क्षितीशः पापनाशनः ‖ 106 ‖   | devakīnandanaḥ sraśhṭā kśhitīśaḥ pāpanāśanaḥ ‖ 106 ‖   |
|  |  |
| शङ्खभृन्नन्दकी चक्री शार्ङ्गधन्वा गदाधरः ❘   | śaṅkhabhṛnnandakī chakrī śārṅgadhanvā gadādharaḥ ❘   |
| रथाङ्गपाणिरक्षोभ्यः सर्वप्रहरणायुधः ‖ 107 ‖   | rathāṅgapāṇirakśhobhyaḥ sarvapraharaṇāyudhaḥ ‖ 107 ‖   |
|  |  |
| श्री सर्वप्रहरणायुध ॐ नम इति ❘   | śrī sarvapraharaṇāyudha oṃ nama iti ❘   |
|  |  |
| वनमाली गदी शार्ङ्गी शङ्खी चक्री च नन्दकी ❘   | vanamālī gadī śārṅgī śaṅkhī chakrī cha nandakī ❘   |
| श्रीमान्नारायणो विष्णुर्वासुदेवोऽभिरक्षतु ‖ 108 ‖   | śrīmānnārāyaṇo viśhṇurvāsudevoabhirakśhatu ‖ 108 ‖   |
|  |  |
| श्री वासुदेवोऽभिरक्षतु ॐ नम इति ❘   | śrī vāsudevoabhirakśhatu oṃ nama iti ❘   |
|  |  |
|  **उत्तर पीठिका   |  **uttara pīṭhikā   |
| **   | **   |
|  **फलश्रुतिः   |  **phalaśrutiḥ   |
| ** इतीदं कीर्तनीयस्य केशवस्य महात्मनः ❘   | ** itīdaṃ kīrtanīyasya keśavasya mahātmanaḥ ❘   |
| नाम्नां सहस्रं दिव्यानामशेषेण प्रकीर्तितम्❘ ‖ 1 ‖   | nāmnāṃ sahasraṃ divyānāmaśeśheṇa prakīrtitam❘ ‖ 1 ‖   |
|  |  |
| य इदं शृणुयान्नित्यं यश्चापि परिकीर्तयेत्‖   | ya idaṃ śṛṇuyānnityaṃ yaśchāpi parikīrtayet‖   |
| नाशुभं प्राप्नुयात् किञ्चित्सोऽमुत्रेह च मानवः ‖ 2 ‖   | nāśubhaṃ prāpnuyāt kiñchitsoamutreha cha mānavaḥ ‖ 2 ‖   |
|  |  |
| वेदान्तगो ब्राह्मणः स्यात् क्षत्रियो विजयी भवेत् ❘   | vedāntago brāhmaṇaḥ syāt kśhatriyo vijayī bhavet ❘   |
| वैश्यो धनसमृद्धः स्यात् शूद्रः सुखमवाप्नुयात् ‖ 3 ‖   | vaiśyo dhanasamṛddhaḥ syāt śūdraḥ sukhamavāpnuyāt ‖ 3 ‖   |
|  |  |
| धर्मार्थी प्राप्नुयाद्धर्ममर्थार्थी चार्थमाप्नुयात् ❘   | dharmārthī prāpnuyāddharmamarthārthī chārthamāpnuyāt ❘   |
| कामानवाप्नुयात् कामी प्रजार्थी प्राप्नुयात्प्रजाम्❘ ‖ 4 ‖   | kāmānavāpnuyāt kāmī prajārthī prāpnuyātprajām❘ ‖ 4 ‖   |
|  |  |
| भक्तिमान् यः सदोत्थाय शुचिस्तद्गतमानसः ❘   | bhaktimān yaḥ sadotthāya śuchistadgatamānasaḥ ❘   |
| सहस्रं वासुदेवस्य नाम्नामेतत् प्रकीर्तयेत् ‖ 5 ‖   | sahasraṃ vāsudevasya nāmnāmetat prakīrtayet ‖ 5 ‖   |
|  |  |
| यशः प्राप्नोति विपुलं यातिप्राधान्यमेव च ❘   | yaśaḥ prāpnoti vipulaṃ yātiprādhānyameva cha ❘   |
| अचलां श्रियमाप्नोति श्रेयः प्राप्नोत्यनुत्तमम्❘ ‖ 6 ‖   | achalāṃ śriyamāpnoti śreyaḥ prāpnotyanuttamam❘ ‖ 6 ‖   |
|  |  |
| न भयं क्वचिदाप्नोति वीर्यं तेजश्च विन्दति ❘   | na bhayaṃ kvachidāpnoti vīryaṃ tejaścha vindati ❘   |
| भवत्यरोगो द्युतिमान् बलरूप गुणान्वितः ‖ 7 ‖   | bhavatyarogo dyutimān balarūpa guṇānvitaḥ ‖ 7 ‖   |
|  |  |
| रोगार्तो मुच्यते रोगाद्बद्धो मुच्येत बन्धनात् ❘   | rogārto muchyate rogādbaddho muchyeta bandhanāt ❘   |
| भयान्मुच्येत भीतस्तु मुच्येतापन्न आपदः ‖ 8 ‖   | bhayānmuchyeta bhītastu muchyetāpanna āpadaḥ ‖ 8 ‖   |
|  |  |
| दुर्गाण्यतितरत्याशु पुरुषः पुरुषोत्तमम् ❘   | durgāṇyatitaratyāśu puruśhaḥ puruśhottamam ❘   |
| स्तुवन्नामसहस्रेण नित्यं भक्तिसमन्वितः ‖ 9 ‖   | stuvannāmasahasreṇa nityaṃ bhaktisamanvitaḥ ‖ 9 ‖   |
|  |  |
| वासुदेवाश्रयो मर्त्यो वासुदेवपरायणः ❘   | vāsudevāśrayo martyo vāsudevaparāyaṇaḥ ❘   |
| सर्वपापविशुद्धात्मा याति ब्रह्म सनातनम्❘ ‖ 10 ‖   | sarvapāpaviśuddhātmā yāti brahma sanātanam❘ ‖ 10 ‖   |
|  |  |
| न वासुदेव भक्तानामशुभं विद्यते क्वचित् ❘   | na vāsudeva bhaktānāmaśubhaṃ vidyate kvachit ❘   |
| जन्ममृत्युजराव्याधिभयं नैवोपजायते ‖ 11 ‖   | janmamṛtyujarāvyādhibhayaṃ naivopajāyate ‖ 11 ‖   |
|  |  |
| इमं स्तवमधीयानः श्रद्धाभक्तिसमन्वितः ❘   | imaṃ stavamadhīyānaḥ śraddhābhaktisamanvitaḥ ❘   |
| युज्येतात्म सुखक्षान्ति श्रीधृति स्मृति कीर्तिभिः ‖ 12 ‖   | yujyetātma sukhakśhānti śrīdhṛti smṛti kīrtibhiḥ ‖ 12 ‖   |
|  |  |
| न क्रोधो न च मात्सर्यं न लोभो नाशुभामतिः ❘   | na krodho na cha mātsaryaṃ na lobho nāśubhāmatiḥ ❘   |
| भवन्ति कृतपुण्यानां भक्तानां पुरुषोत्तमे ‖ 13 ‖   | bhavanti kṛtapuṇyānāṃ bhaktānāṃ puruśhottame ‖ 13 ‖   |
|  |  |
| द्यौः सचन्द्रार्कनक्षत्रा खं दिशो भूर्महोदधिः ❘   | dyauḥ sachandrārkanakśhatrā khaṃ diśo bhūrmahodadhiḥ ❘   |
| वासुदेवस्य वीर्येण विधृतानि महात्मनः ‖ 14 ‖   | vāsudevasya vīryeṇa vidhṛtāni mahātmanaḥ ‖ 14 ‖   |
|  |  |
| ससुरासुरगन्धर्वं सयक्षोरगराक्षसं ❘   | sasurāsuragandharvaṃ sayakśhoragarākśhasaṃ ❘   |
| जगद्वशे वर्ततेदं कृष्णस्य स चराचरम्❘ ‖ 15 ‖   | jagadvaśe vartatedaṃ kṛśhṇasya sa charācharam❘ ‖ 15 ‖   |
|  |  |
| इन्द्रियाणि मनोबुद्धिः सत्त्वं तेजो बलं धृतिः ❘   | indriyāṇi manobuddhiḥ sattvaṃ tejo balaṃ dhṛtiḥ ❘   |
| वासुदेवात्मकान्याहुः, क्षेत्रं क्षेत्रज्ञ एव च ‖ 16 ‖   | vāsudevātmakānyāhuḥ, kśhetraṃ kśhetrajJṇa eva cha ‖ 16 ‖   |
|  |  |
| सर्वागमानामाचारः प्रथमं परिकल्पते ❘   | sarvāgamānāmāchāraḥ prathamaṃ parikalpate ❘   |
| आचारप्रभवो धर्मो धर्मस्य प्रभुरच्युतः ‖ 17 ‖   | āchāraprabhavo dharmo dharmasya prabhurachyutaḥ ‖ 17 ‖   |
|  |  |
| ऋषयः पितरो देवा महाभूतानि धातवः ❘   | ṛśhayaḥ pitaro devā mahābhūtāni dhātavaḥ ❘   |
| जङ्गमाजङ्गमं चेदं जगन्नारायणोद्भवं ‖ 18 ‖   | jaṅgamājaṅgamaṃ chedaṃ jagannārāyaṇodbhavaṃ ‖ 18 ‖   |
|  |  |
| योगोज्ञानं तथा साङ्ख्यं विद्याः शिल्पादिकर्म च ❘   | yogojJṇānaṃ tathā sāṅkhyaṃ vidyāḥ śilpādikarma cha ❘   |
| वेदाः शास्त्राणि विज्ञानमेतत्सर्वं जनार्दनात् ‖ 19 ‖   | vedāḥ śāstrāṇi vijJṇānametatsarvaṃ janārdanāt ‖ 19 ‖   |
|  |  |
| एको विष्णुर्महद्भूतं पृथग्भूतान्यनेकशः ❘   | eko viśhṇurmahadbhūtaṃ pṛthagbhūtānyanekaśaḥ ❘   |
| त्रींलोकान्व्याप्य भूतात्मा भुङ्क्ते विश्वभुगव्ययः ‖ 20 ‖   | trīṃlokānvyāpya bhūtātmā bhuṅkte viśvabhugavyayaḥ ‖ 20 ‖   |
|  |  |
| इमं स्तवं भगवतो विष्णोर्व्यासेन कीर्तितं ❘   | imaṃ stavaṃ bhagavato viśhṇorvyāsena kīrtitaṃ ❘   |
| पठेद्य इच्चेत्पुरुषः श्रेयः प्राप्तुं सुखानि च ‖ 21 ‖   | paṭhedya icchetpuruśhaḥ śreyaḥ prāptuṃ sukhāni cha ‖ 21 ‖   |
|  |  |
| विश्वेश्वरमजं देवं जगतः प्रभुमव्ययम्❘   | viśveśvaramajaṃ devaṃ jagataḥ prabhumavyayam❘   |
| भजन्ति ये पुष्कराक्षं न ते यान्ति पराभवं ‖ 22 ‖   | bhajanti ye puśhkarākśhaṃ na te yānti parābhavaṃ ‖ 22 ‖   |
|  |  |
| न ते यान्ति पराभवं ॐ नम इति ❘   | na te yānti parābhavaṃ oṃ nama iti ❘   |
|  |  |
| **अर्जुन उवाच   | **arjuna uvācha   |
| ** पद्मपत्र विशालाक्ष पद्मनाभ सुरोत्तम ❘   | ** padmapatra viśālākśha padmanābha surottama ❘   |
| भक्ताना मनुरक्तानां त्राता भव जनार्दन ‖ 23 ‖   | bhaktānā manuraktānāṃ trātā bhava janārdana ‖ 23 ‖   |
|  |  |
|  **श्रीभगवानुवाच   |  **śrībhagavānuvācha   |
| ** यो मां नामसहस्रेण स्तोतुमिच्छति पाण्डव ❘   | ** yo māṃ nāmasahasreṇa stotumicChati pāṇḍava ❘   |
| सोऽहमेकेन श्लोकेन स्तुत एव न संशयः ‖ 24 ‖   | soahamekena ślokena stuta eva na saṃśayaḥ ‖ 24 ‖   |
|  |  |
| स्तुत एव न संशय ॐ नम इति ❘   | stuta eva na saṃśaya oṃ nama iti ❘   |
|  |  |
|  **व्यास उवाच   |  **vyāsa uvācha   |
| ** वासनाद्वासुदेवस्य वासितं भुवनत्रयम् ❘   | ** vāsanādvāsudevasya vāsitaṃ bhuvanatrayam ❘   |
| सर्वभूतनिवासोऽसि वासुदेव नमोऽस्तु ते ‖ 25 ‖   | sarvabhūtanivāsoasi vāsudeva namoastu te ‖ 25 ‖   |
|  |  |
| श्रीवासुदेव नमोस्तुत ॐ नम इति ❘   | śrīvāsudeva namostuta oṃ nama iti ❘   |
|  |  |
|  **पार्वत्युवाच   |  **pārvatyuvācha   |
| ** केनोपायेन लघुना विष्णोर्नामसहस्रकं ❘   | ** kenopāyena laghunā viśhṇornāmasahasrakaṃ ❘   |
| पठ्यते पण्डितैर्नित्यं श्रोतुमिच्छाम्यहं प्रभो ‖ 26 ‖   | paṭhyate paṇḍitairnityaṃ śrotumicChāmyahaṃ prabho ‖ 26 ‖   |
|  |  |
|  **ईश्वर उवाच   |  **īśvara uvācha   |
| ** श्रीराम राम रामेति रमे रामे मनोरमे ❘   | ** śrīrāma rāma rāmeti rame rāme manorame ❘   |
| सहस्रनाम तत्तुल्यं रामनाम वरानने ‖ 27 ‖   | sahasranāma tattulyaṃ rāmanāma varānane ‖ 27 ‖   |
|  |  |
| श्रीराम नाम वरानन ॐ नम इति ❘   | śrīrāma nāma varānana oṃ nama iti ❘   |
|  |  |
|  **ब्रह्मोवाच   |  **brahmovācha   |
| ** नमोऽस्त्वनन्ताय सहस्रमूर्तये सहस्रपादाक्षिशिरोरुबाहवे ❘   | ** namoastvanantāya sahasramūrtaye sahasrapādākśhiśirorubāhave ❘   |
| सहस्रनाम्ने पुरुषाय शाश्वते सहस्रकोटी युगधारिणे नमः ‖ 28 ‖   | sahasranāmne puruśhāya śāśvate sahasrakoṭī yugadhāriṇe namaḥ ‖ 28 ‖   |
|  |  |
| श्री सहस्रकोटी युगधारिणे नम ॐ नम इति ❘   | śrī sahasrakoṭī yugadhāriṇe nama oṃ nama iti ❘   |
|  |  |
|  **सञ्जय उवाच   |  **sañjaya uvācha   |
| ** यत्र योगेश्वरः कृष्णो यत्र पार्थो धनुर्धरः ❘   | ** yatra yogeśvaraḥ kṛśhṇo yatra pārtho dhanurdharaḥ ❘   |
| तत्र श्रीर्विजयो भूतिर्ध्रुवा नीतिर्मतिर्मम ‖ 29 ‖   | tatra śrīrvijayo bhūtirdhruvā nītirmatirmama ‖ 29 ‖   |
|  |  |
|  **श्री भगवान् उवाच   |  **śrī bhagavān uvācha   |
| ** अनन्याश्चिन्तयन्तो मां ये जनाः पर्युपासते ❘   | ** ananyāśchintayanto māṃ ye janāḥ paryupāsate ❘   |
| तेषां नित्याभियुक्तानां योगक्षेमं वहाम्यहम्❘ ‖ 30 ‖   | teśhāṃ nityābhiyuktānāṃ yogakśhemaṃ vahāmyaham❘ ‖ 30 ‖   |
|  |  |
| परित्राणाय साधूनां विनाशाय च दुष्कृताम्❘ ｜   | paritrāṇāya sādhūnāṃ vināśāya cha duśhkṛtām❘ ｜   |
| धर्मसंस्थापनार्थाय सम्भवामि युगे युगे ‖ 31 ‖   | dharmasaṃsthāpanārthāya sambhavāmi yuge yuge ‖ 31 ‖   |
|  |  |
| आर्ताः विषण्णाः शिथिलाश्च भीताः घोरेषु च व्याधिषु वर्तमानाः ❘   | ārtāḥ viśhaṇṇāḥ śithilāścha bhītāḥ ghoreśhu cha vyādhiśhu vartamānāḥ ❘   |
| सङ्कीर्त्य नारायणशब्दमात्रं विमुक्तदुःखाः सुखिनो भवन्ति ‖ 32 ‖   | saṅkīrtya nārāyaṇaśabdamātraṃ vimuktaduḥkhāḥ sukhino bhavanti ‖ 32 ‖   |
|  |  |
| कायेन वाचा मनसेन्द्रियैर्वा बुद्ध्यात्मना वा प्रकृतेः स्वभावात् ❘   | kāyena vāchā manasendriyairvā buddhyātmanā vā prakṛteḥ svabhāvāt ❘   |
| करोमि यद्यत्सकलं परस्मै नारायणायेति समर्पयामि ‖ 33 ‖   | karomi yadyatsakalaṃ parasmai nārāyaṇāyeti samarpayāmi ‖ 33 ‖   |
|  |  |
| यदक्षर पदभ्रष्टं मात्राहीनं तु यद्भवेत्   | yadakśhara padabhraśhṭaṃ mātrāhīnaṃ tu yadbhavet   |
| तथ्सर्वं क्षम्यतां देव नारायण नमोऽस्तु ते ❘   | tathsarvaṃ kśhamyatāṃ deva nārāyaṇa namoastu te ❘   |
| विसर्ग बिन्दु मात्राणि पदपादाक्षराणि च   | visarga bindu mātrāṇi padapādākśharāṇi cha   |
| न्यूनानि चातिरिक्तानि क्षमस्व पुरुषोत्तमः ‖   | nyūnāni chātiriktāni kśhamasva puruśhottamaḥ ‖   |
|  |  |
| इति श्री महाभारते शतसाहस्रिकायां संहितायां वैयासिक्यामनुशासन पर्वान्तर्गत आनुशासनिक पर्वणि, मोक्षधर्मे भीष्म युधिष्ठिर संवादे श्री विष्णोर्दिव्य सहस्रनाम स्तोत्रं नामैकोन पञ्च शताधिक शततमोध्यायः ‖   | iti śrī mahābhārate śatasāhasrikāyāṃ saṃhitāyāṃ vaiyāsikyāmanuśāsana parvāntargata ānuśāsanika parvaṇi, mokśhadharme bhīśhma yudhiśhṭhira saṃvāde śrī viśhṇordivya sahasranāma stotraṃ nāmaikona pañcha śatādhika śatatamodhyāyaḥ ‖   |
| श्री विष्णु सहस्रनाम स्तोत्रं समाप्तम् ‖   | śrī viśhṇu sahasranāma stotraṃ samāptam ‖   |
| ॐ तत्सत् सर्वं श्री कृष्णार्पणमस्तु ‖   | oṃ tatsat sarvaṃ śrī kṛśhṇārpaṇamastu ‖   |
|  |  |
|  |  |
