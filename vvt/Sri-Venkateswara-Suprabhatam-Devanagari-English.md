# Sri Venkateswara Suprabhatam

| Devanagari | English |
| ------ | ------ |
|  |  |
| श्री वेङ्कटेश्वर सुप्रभातम्   | śrī veṅkaṭeśvara suprabhātam   |
|  |  |
| कौसल्या सुप्रजा राम पूर्वासन्ध्या प्रवर्तते ❘   | kausalyā suprajā rāma pūrvāsandhyā pravartate ❘   |
| उत्तिष्ठ नरशार्दूल कर्तव्यं दैवमाह्निकम् ‖ 1 ‖   | uttiśhṭha naraśārdūla kartavyaṃ daivamāhnikam ‖ 1 ‖   |
|  |  |
| उत्तिष्ठोत्तिष्ठ गोविन्द उत्तिष्ठ गरुडध्वज ❘   | uttiśhṭhottiśhṭha govinda uttiśhṭha garuḍadhvaja ❘   |
| उत्तिष्ठ कमलाकान्त त्रैलोक्यं मङ्गलं कुरु ‖ 2 ‖   | uttiśhṭha kamalākānta trailokyaṃ maṅgaḻaṃ kuru ‖ 2 ‖   |
|  |  |
| मातस्समस्त जगतां मधुकैटभारेः   | mātassamasta jagatāṃ madhukaiṭabhāreḥ   |
| वक्षोविहारिणि मनोहर दिव्यमूर्ते ❘   | vakśhovihāriṇi manohara divyamūrte ❘   |
| श्रीस्वामिनि श्रितजनप्रिय दानशीले   | śrīsvāmini śritajanapriya dānaśīle   |
| श्री वेङ्कटेश दयिते तव सुप्रभातम् ‖ 3 ‖   | śrī veṅkaṭeśa dayite tava suprabhātam ‖ 3 ‖   |
|  |  |
| तव सुप्रभातमरविन्द लोचने   | tava suprabhātamaravinda lochane   |
| भवतु प्रसन्नमुख चन्द्रमण्डले ❘   | bhavatu prasannamukha chandramaṇḍale ❘   |
| विधि शङ्करेन्द्र वनिताभिरर्चिते   | vidhi śaṅkarendra vanitābhirarchite   |
| वृश शैलनाथ दयिते दयानिधे ‖ 4 ‖   | vṛśa śailanātha dayite dayānidhe ‖ 4 ‖   |
|  |  |
| अत्र्यादि सप्त ऋषयस्समुपास्य सन्ध्यां   | atryādi sapta ṛśhayassamupāsya sandhyāṃ   |
| आकाश सिन्धु कमलानि मनोहराणि ❘   | ākāśa sindhu kamalāni manoharāṇi ❘   |
| आदाय पादयुग मर्चयितुं प्रपन्नाः   | ādāya pādayuga marchayituṃ prapannāḥ   |
| शेषाद्रि शेखर विभो तव सुप्रभातम् ‖ 5 ‖   | śeśhādri śekhara vibho tava suprabhātam ‖ 5 ‖   |
|  |  |
| पञ्चाननाब्ज भव षण्मुख वासवाद्याः   | pañchānanābja bhava śhaṇmukha vāsavādyāḥ   |
| त्रैविक्रमादि चरितं विबुधाः स्तुवन्ति ❘   | traivikramādi charitaṃ vibudhāḥ stuvanti ❘   |
| भाषापतिः पठति वासर शुद्धि मारात्   | bhāśhāpatiḥ paṭhati vāsara śuddhi mārāt   |
| शेषाद्रि शेखर विभो तव सुप्रभातम् ‖ 6 ‖   | śeśhādri śekhara vibho tava suprabhātam ‖ 6 ‖   |
|  |  |
| ईशत्-प्रफुल्ल सरसीरुह नारिकेल   | īśat-praphulla sarasīruha nārikeḻa   |
| पूगद्रुमादि सुमनोहर पालिकानाम् ❘   | pūgadrumādi sumanohara pālikānām ❘   |
| आवाति मन्दमनिलः सहदिव्य गन्धैः   | āvāti mandamanilaḥ sahadivya gandhaiḥ   |
| शेषाद्रि शेखर विभो तव सुप्रभातम् ‖ 7 ‖   | śeśhādri śekhara vibho tava suprabhātam ‖ 7 ‖   |
|  |  |
| उन्मील्यनेत्र युगमुत्तम पञ्जरस्थाः   | unmīlyanetra yugamuttama pañjarasthāḥ   |
| पात्रावसिष्ट कदली फल पायसानि ❘   | pātrāvasiśhṭa kadalī phala pāyasāni ❘   |
| भुक्त्वाः सलील मथकेलि शुकाः पठन्ति   | bhuktvāḥ salīla mathakeḻi śukāḥ paṭhanti   |
| शेषाद्रि शेखर विभो तव सुप्रभातम् ‖ 8 ‖   | śeśhādri śekhara vibho tava suprabhātam ‖ 8 ‖   |
|  |  |
| तन्त्री प्रकर्ष मधुर स्वनया विपञ्च्या   | tantrī prakarśha madhura svanayā vipañchyā   |
| गायत्यनन्त चरितं तव नारदोऽपि ❘   | gāyatyananta charitaṃ tava nāradoapi ❘   |
| भाषा समग्र मसत्-कृतचारु रम्यं   | bhāśhā samagra masat-kṛtachāru ramyaṃ   |
| शेषाद्रि शेखर विभो तव सुप्रभातम् ‖ 9 ‖   | śeśhādri śekhara vibho tava suprabhātam ‖ 9 ‖   |
|  |  |
| भृङ्गावली च मकरन्द रसानु विद्ध   | bhṛṅgāvaḻī cha makaranda rasānu viddha   |
| झुङ्कारगीत निनदैः सहसेवनाय ❘   | jhuṅkāragīta ninadaiḥ sahasevanāya ❘   |
| निर्यात्युपान्त सरसी कमलोदरेभ्यः   | niryātyupānta sarasī kamalodarebhyaḥ   |
| शेषाद्रि शेखर विभो तव सुप्रभातम् ‖ 10 ‖   | śeśhādri śekhara vibho tava suprabhātam ‖ 10 ‖   |
|  |  |
| योषागणेन वरदध्नि विमथ्यमाने   | yośhāgaṇena varadadhni vimathyamāne   |
| घोषालयेषु दधिमन्थन तीव्रघोषाः ❘   | ghośhālayeśhu dadhimanthana tīvraghośhāḥ ❘   |
| रोषात्कलिं विदधते ककुभश्च कुम्भाः   | rośhātkaliṃ vidadhate kakubhaścha kumbhāḥ   |
| शेषाद्रि शेखर विभो तव सुप्रभातम् ‖ 11 ‖   | śeśhādri śekhara vibho tava suprabhātam ‖ 11 ‖   |
|  |  |
| पद्मेशमित्र शतपत्र गतालिवर्गाः   | padmeśamitra śatapatra gatāḻivargāḥ   |
| हर्तुं श्रियं कुवलयस्य निजाङ्गलक्ष्म्याः ❘   | hartuṃ śriyaṃ kuvalayasya nijāṅgalakśhmyāḥ ❘   |
| भेरी निनादमिव भिभ्रति तीव्रनादम्   | bherī ninādamiva bhibhrati tīvranādam   |
| शेषाद्रि शेखर विभो तव सुप्रभातम् ‖ 12 ‖   | śeśhādri śekhara vibho tava suprabhātam ‖ 12 ‖   |
|  |  |
| श्रीमन्नभीष्ट वरदाखिल लोक बन्धो   | śrīmannabhīśhṭa varadākhila loka bandho   |
| श्री श्रीनिवास जगदेक दयैक सिन्धो ❘   | śrī śrīnivāsa jagadeka dayaika sindho ❘   |
| श्री देवता गृह भुजान्तर दिव्यमूर्ते   | śrī devatā gṛha bhujāntara divyamūrte   |
| श्री वेङ्कटाचलपते तव सुप्रभातम् ‖ 13 ‖   | śrī veṅkaṭāchalapate tava suprabhātam ‖ 13 ‖   |
|  |  |
| श्री स्वामि पुष्करिणिकाप्लव निर्मलाङ्गाः   | śrī svāmi puśhkariṇikāplava nirmalāṅgāḥ   |
| श्रेयार्थिनो हरविरिञ्चि सनन्दनाद्याः ❘   | śreyārthino haraviriñchi sanandanādyāḥ ❘   |
| द्वारे वसन्ति वरनेत्र हतोत्त माङ्गाः   | dvāre vasanti varanetra hatotta māṅgāḥ   |
| श्री वेङ्कटाचलपते तव सुप्रभातम् ‖ 14 ‖   | śrī veṅkaṭāchalapate tava suprabhātam ‖ 14 ‖   |
|  |  |
| श्री शेषशैल गरुडाचल वेङ्कटाद्रि   | śrī śeśhaśaila garuḍāchala veṅkaṭādri   |
| नारायणाद्रि वृषभाद्रि वृषाद्रि मुख्याम् ❘   | nārāyaṇādri vṛśhabhādri vṛśhādri mukhyām ❘   |
| आख्यां त्वदीय वसते रनिशं वदन्ति   | ākhyāṃ tvadīya vasate raniśaṃ vadanti   |
| श्री वेङ्कटाचलपते तव सुप्रभातम् ‖ 15 ‖   | śrī veṅkaṭāchalapate tava suprabhātam ‖ 15 ‖   |
|  |  |
| सेवापराः शिव सुरेश कृशानुधर्म   | sevāparāḥ śiva sureśa kṛśānudharma   |
| रक्षोम्बुनाथ पवमान धनाधि नाथाः ❘   | rakśhombunātha pavamāna dhanādhi nāthāḥ ❘   |
| बद्धाञ्जलि प्रविलसन्निज शीर्षदेशाः   | baddhāñjali pravilasannija śīrśhadeśāḥ   |
| श्री वेङ्कटाचलपते तव सुप्रभातम् ‖ 16 ‖   | śrī veṅkaṭāchalapate tava suprabhātam ‖ 16 ‖   |
|  |  |
| धाटीषु ते विहगराज मृगाधिराज   | dhāṭīśhu te vihagarāja mṛgādhirāja   |
| नागाधिराज गजराज हयाधिराजाः ❘   | nāgādhirāja gajarāja hayādhirājāḥ ❘   |
| स्वस्वाधिकार महिमाधिक मर्थयन्ते   | svasvādhikāra mahimādhika marthayante   |
| श्री वेङ्कटाचलपते तव सुप्रभातम् ‖ 17 ‖   | śrī veṅkaṭāchalapate tava suprabhātam ‖ 17 ‖   |
|  |  |
| सूर्येन्दु भौम बुधवाक्पति काव्यशौरि   | sūryendu bhauma budhavākpati kāvyaśauri   |
| स्वर्भानुकेतु दिविशत्-परिशत्-प्रधानाः ❘   | svarbhānuketu diviśat-pariśat-pradhānāḥ ❘   |
| त्वद्दासदास चरमावधि दासदासाः   | tvaddāsadāsa charamāvadhi dāsadāsāḥ   |
| श्री वेङ्कटाचलपते तव सुप्रभातम् ‖ 18 ‖   | śrī veṅkaṭāchalapate tava suprabhātam ‖ 18 ‖   |
|  |  |
| तत्-पादधूलि भरित स्फुरितोत्तमाङ्गाः   | tat-pādadhūḻi bharita sphuritottamāṅgāḥ   |
| स्वर्गापवर्ग निरपेक्ष निजान्तरङ्गाः ❘   | svargāpavarga nirapekśha nijāntaraṅgāḥ ❘   |
| कल्पागमा कलनयाऽऽकुलतां लभन्ते   | kalpāgamā kalanayā''kulatāṃ labhante   |
| श्री वेङ्कटाचलपते तव सुप्रभातम् ‖ 19 ‖   | śrī veṅkaṭāchalapate tava suprabhātam ‖ 19 ‖   |
|  |  |
| त्वद्गोपुराग्र शिखराणि निरीक्षमाणाः   | tvadgopurāgra śikharāṇi nirīkśhamāṇāḥ   |
| स्वर्गापवर्ग पदवीं परमां श्रयन्तः ❘   | svargāpavarga padavīṃ paramāṃ śrayantaḥ ❘   |
| मर्त्या मनुष्य भुवने मतिमाश्रयन्ते   | martyā manuśhya bhuvane matimāśrayante   |
| श्री वेङ्कटाचलपते तव सुप्रभातम् ‖ 20 ‖   | śrī veṅkaṭāchalapate tava suprabhātam ‖ 20 ‖   |
|  |  |
| श्री भूमिनायक दयादि गुणामृताब्दे   | śrī bhūmināyaka dayādi guṇāmṛtābde   |
| देवादिदेव जगदेक शरण्यमूर्ते ❘   | devādideva jagadeka śaraṇyamūrte ❘   |
| श्रीमन्ननन्त गरुडादिभि रर्चिताङ्घ्रे   | śrīmannananta garuḍādibhi rarchitāṅghre   |
| श्री वेङ्कटाचलपते तव सुप्रभातम् ‖ 21 ‖   | śrī veṅkaṭāchalapate tava suprabhātam ‖ 21 ‖   |
|  |  |
| श्री पद्मनाभ पुरुषोत्तम वासुदेव   | śrī padmanābha puruśhottama vāsudeva   |
| वैकुण्ठ माधव जनार्धन चक्रपाणे ❘   | vaikuṇṭha mādhava janārdhana chakrapāṇe ❘   |
| श्री वत्स चिह्न शरणागत पारिजात   | śrī vatsa chihna śaraṇāgata pārijāta   |
| श्री वेङ्कटाचलपते तव सुप्रभातम् ‖ 22 ‖   | śrī veṅkaṭāchalapate tava suprabhātam ‖ 22 ‖   |
|  |  |
| कन्दर्प दर्प हर सुन्दर दिव्य मूर्ते   | kandarpa darpa hara sundara divya mūrte   |
| कान्ता कुचाम्बुरुह कुट्मल लोलदृष्टे ❘   | kāntā kuchāmburuha kuṭmala loladṛśhṭe ❘   |
| कल्याण निर्मल गुणाकर दिव्यकीर्ते   | kalyāṇa nirmala guṇākara divyakīrte   |
| श्री वेङ्कटाचलपते तव सुप्रभातम् ‖ 23 ‖   | śrī veṅkaṭāchalapate tava suprabhātam ‖ 23 ‖   |
|  |  |
| मीनाकृते कमठकोल नृसिंह वर्णिन्   | mīnākṛte kamaṭhakola nṛsiṃha varṇin   |
| स्वामिन् परश्वथ तपोधन रामचन्द्र ❘   | svāmin paraśvatha tapodhana rāmachandra ❘   |
| शेषांशराम यदुनन्दन कल्किरूप   | śeśhāṃśarāma yadunandana kalkirūpa   |
| श्री वेङ्कटाचलपते तव सुप्रभातम् ‖ 24 ‖   | śrī veṅkaṭāchalapate tava suprabhātam ‖ 24 ‖   |
|  |  |
| एलालवङ्ग घनसार सुगन्धि तीर्थं   | elālavaṅga ghanasāra sugandhi tīrthaṃ   |
| दिव्यं वियत्सरितु हेमघटेषु पूर्णं ❘   | divyaṃ viyatsaritu hemaghaṭeśhu pūrṇaṃ ❘   |
| धृत्वाद्य वैदिक शिखामणयः प्रहृष्टाः   | dhṛtvādya vaidika śikhāmaṇayaḥ prahṛśhṭāḥ   |
| तिष्ठन्ति वेङ्कटपते तव सुप्रभातम् ‖ 25 ‖   | tiśhṭhanti veṅkaṭapate tava suprabhātam ‖ 25 ‖   |
|  |  |
| भास्वानुदेति विकचानि सरोरुहाणि   | bhāsvānudeti vikachāni saroruhāṇi   |
| सम्पूरयन्ति निनदैः ककुभो विहङ्गाः ❘   | sampūrayanti ninadaiḥ kakubho vihaṅgāḥ ❘   |
| श्रीवैष्णवाः सतत मर्थित मङ्गलास्ते   | śrīvaiśhṇavāḥ satata marthita maṅgaḻāste   |
| धामाश्रयन्ति तव वेङ्कट सुप्रभातम् ‖ 26 ‖   | dhāmāśrayanti tava veṅkaṭa suprabhātam ‖ 26 ‖   |
|  |  |
| ब्रह्मादया स्सुरवरा स्समहर्षयस्ते   | brahmādayā ssuravarā ssamaharśhayaste   |
| सन्तस्सनन्दन मुखास्त्वथ योगिवर्याः ❘   | santassanandana mukhāstvatha yogivaryāḥ ❘   |
| धामान्तिके तव हि मङ्गल वस्तु हस्ताः   | dhāmāntike tava hi maṅgaḻa vastu hastāḥ   |
| श्री वेङ्कटाचलपते तव सुप्रभातम् ‖ 27 ‖   | śrī veṅkaṭāchalapate tava suprabhātam ‖ 27 ‖   |
|  |  |
| लक्श्मीनिवास निरवद्य गुणैक सिन्धो   | lakśmīnivāsa niravadya guṇaika sindho   |
| संसारसागर समुत्तरणैक सेतो ❘   | saṃsārasāgara samuttaraṇaika seto ❘   |
| वेदान्त वेद्य निजवैभव भक्त भोग्य   | vedānta vedya nijavaibhava bhakta bhogya   |
| श्री वेङ्कटाचलपते तव सुप्रभातम् ‖ 28 ‖   | śrī veṅkaṭāchalapate tava suprabhātam ‖ 28 ‖   |
|  |  |
| इत्थं वृषाचलपतेरिह सुप्रभातं   | itthaṃ vṛśhāchalapateriha suprabhātaṃ   |
| ये मानवाः प्रतिदिनं पठितुं प्रवृत्ताः ❘   | ye mānavāḥ pratidinaṃ paṭhituṃ pravṛttāḥ ❘   |
| तेषां प्रभात समये स्मृतिरङ्गभाजां   | teśhāṃ prabhāta samaye smṛtiraṅgabhājāṃ   |
| प्रज्ञां परार्थ सुलभां परमां प्रसूते ‖ 29 ‖   | praGYāṃ parārtha sulabhāṃ paramāṃ prasūte ‖ 29 ‖   |
|  |  |
|  |  |
