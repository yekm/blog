# Shiva Mahimna Stotram

| Devanagari | English |
| ------ | ------ |
|  |  |
| शिव महिम्ना स्तोत्रम्   | śiva mahimnā stotram   |
|  |  |
| अथ श्री शिवमहिम्नस्तोत्रम् ‖   | atha śrī śivamahimnastotram ‖   |
|  |  |
| महिम्नः पारं ते परमविदुषो यद्यसदृशी   | mahimnaḥ pāraṃ te paramaviduśho yadyasadṛśī   |
| स्तुतिर्ब्रह्मादीनामपि तदवसन्नास्त्वयि गिरः ❘   | stutirbrahmādīnāmapi tadavasannāstvayi giraḥ ❘   |
| अथाऽवाच्यः सर्वः स्वमतिपरिणामावधि गृणन्   | athā'vācyaḥ sarvaḥ svamatipariṇāmāvadhi gṛṇan   |
| ममाप्येष स्तोत्रे हर निरपवादः परिकरः ‖ 1 ‖   | mamāpyeśha stotre hara nirapavādaḥ parikaraḥ ‖ 1 ‖   |
|  |  |
| अतीतः पन्थानं तव च महिमा वाङ्मनसयोः   | atītaḥ panthānaṃ tava ca mahimā vāṅmanasayoḥ   |
| अतद्व्यावृत्त्या यं चकितमभिधत्ते श्रुतिरपि ❘   | atadvyāvṛttyā yaṃ cakitamabhidhatte śrutirapi ❘   |
| स कस्य स्तोतव्यः कतिविधगुणः कस्य विषयः   | sa kasya stotavyaḥ katividhaguṇaḥ kasya viśhayaḥ   |
| पदे त्वर्वाचीने पतति न मनः कस्य न वचः ‖ 2 ‖   | pade tvarvācīne patati na manaḥ kasya na vacaḥ ‖ 2 ‖   |
|  |  |
| मधुस्फीता वाचः परमममृतं निर्मितवतः   | madhusphītā vācaḥ paramamamṛtaṃ nirmitavataḥ   |
| तव ब्रह्मन्^^ किं वागपि सुरगुरोर्विस्मयपदम् ❘   | tava brahman^^ kiṃ vāgapi suragurorvismayapadam ❘   |
| मम त्वेतां वाणीं गुणकथनपुण्येन भवतः   | mama tvetāṃ vāṇīṃ guṇakathanapuṇyena bhavataḥ   |
| पुनामीत्यर्थेऽस्मिन् पुरमथन बुद्धिर्व्यवसिता ‖ 3 ‖   | punāmītyartheasmin puramathana buddhirvyavasitā ‖ 3 ‖   |
|  |  |
| तवैश्वर्यं यत्तज्जगदुदयरक्षाप्रलयकृत्   | tavaiśvaryaṃ yattajjagadudayarakśhāpralayakṛt   |
| त्रयीवस्तु व्यस्तं तिस्रुषु गुणभिन्नासु तनुषु ❘   | trayīvastu vyastaṃ tisruśhu guṇabhinnāsu tanuśhu ❘   |
| अभव्यानामस्मिन् वरद रमणीयामरमणीं   | abhavyānāmasmin varada ramaṇīyāmaramaṇīṃ   |
| विहन्तुं व्याक्रोशीं विदधत इहैके जडधियः ‖ 4 ‖   | vihantuṃ vyākrośīṃ vidadhata ihaike jaḍadhiyaḥ ‖ 4 ‖   |
|  |  |
| किमीहः किङ्कायः स खलु किमुपायस्त्रिभुवनं   | kimīhaḥ kiṅkāyaḥ sa khalu kimupāyastribhuvanaṃ   |
| किमाधारो धाता सृजति किमुपादान इति च ❘   | kimādhāro dhātā sṛjati kimupādāna iti ca ❘   |
| अतर्क्यैश्वर्ये त्वय्यनवसर दुःस्थो हतधियः   | atarkyaiśvarye tvayyanavasara duḥstho hatadhiyaḥ   |
| कुतर्कोऽयं कांश्चित् मुखरयति मोहाय जगतः ‖ 5 ‖   | kutarkoayaṃ kāṃścit mukharayati mohāya jagataḥ ‖ 5 ‖   |
|  |  |
| अजन्मानो लोकाः किमवयववन्तोऽपि जगतां   | ajanmāno lokāḥ kimavayavavantoapi jagatāṃ   |
| अधिष्ठातारं किं भवविधिरनादृत्य भवति ❘   | adhiśhṭhātāraṃ kiṃ bhavavidhiranādṛtya bhavati ❘   |
| अनीशो वा कुर्याद् भुवनजनने कः परिकरो   | anīśo vā kuryād bhuvanajanane kaḥ parikaro   |
| यतो मन्दास्त्वां प्रत्यमरवर संशेरत इमे ‖ 6 ‖   | yato mandāstvāṃ pratyamaravara saṃśerata ime ‖ 6 ‖   |
|  |  |
| त्रयी साङ्ख्यं योगः पशुपतिमतं वैष्णवमिति   | trayī sāṅkhyaṃ yogaḥ paśupatimataṃ vaiśhṇavamiti   |
| प्रभिन्ने प्रस्थाने परमिदमदः पथ्यमिति च ❘   | prabhinne prasthāne paramidamadaḥ pathyamiti ca ❘   |
| रुचीनां वैचित्र्यादृजुकुटिल नानापथजुषां   | rucīnāṃ vaicitryādṛjukuṭila nānāpathajuśhāṃ   |
| नृणामेको गम्यस्त्वमसि पयसामर्णव इव ‖ 7 ‖   | nṛṇāmeko gamyastvamasi payasāmarṇava iva ‖ 7 ‖   |
|  |  |
| महोक्षः खट्वाङ्गं परशुरजिनं भस्म फणिनः   | mahokśhaḥ khaṭvāṅgaṃ paraśurajinaṃ bhasma phaṇinaḥ   |
| कपालं चेतीयत्तव वरद तन्त्रोपकरणम् ❘   | kapālaṃ cetīyattava varada tantropakaraṇam ❘   |
| सुरास्तां तामृद्धिं दधति तु भवद्भूप्रणिहितां   | surāstāṃ tāmṛddhiṃ dadhati tu bhavadbhūpraṇihitāṃ   |
| न हि स्वात्मारामं विषयमृगतृष्णा भ्रमयति ‖ 8 ‖   | na hi svātmārāmaṃ viśhayamṛgatṛśhṇā bhramayati ‖ 8 ‖   |
|  |  |
| ध्रुवं कश्चित् सर्वं सकलमपरस्त्वध्रुवमिदं   | dhruvaṃ kaścit sarvaṃ sakalamaparastvadhruvamidaṃ   |
| परो ध्रौव्याऽध्रौव्ये जगति गदति व्यस्तविषये ❘   | paro dhrauvyā'dhrauvye jagati gadati vyastaviśhaye ❘   |
| समस्तेऽप्येतस्मिन् पुरमथन तैर्विस्मित इव   | samasteapyetasmin puramathana tairvismita iva   |
| स्तुवन्^^ जिह्रेमि त्वां न खलु ननु धृष्टा मुखरता ‖ 9 ‖   | stuvan^^ jihremi tvāṃ na khalu nanu dhṛśhṭā mukharatā ‖ 9 ‖   |
|  |  |
| तवैश्वर्यं यत्नाद् यदुपरि विरिञ्चिर्हरिरधः   | tavaiśvaryaṃ yatnād yadupari viriñcirhariradhaḥ   |
| परिच्छेतुं यातावनलमनलस्कन्धवपुषः ❘   | paricChetuṃ yātāvanalamanalaskandhavapuśhaḥ ❘   |
| ततो भक्तिश्रद्धा-भरगुरु-गृणद्भ्यां गिरिश यत्   | tato bhaktiśraddhā-bharaguru-gṛṇadbhyāṃ giriśa yat   |
| स्वयं तस्थे ताभ्यां तव किमनुवृत्तिर्न फलति ‖ 10 ‖   | svayaṃ tasthe tābhyāṃ tava kimanuvṛttirna phalati ‖ 10 ‖   |
|  |  |
| अयत्नादासाद्य त्रिभुवनमवैरव्यतिकरं   | ayatnādāsādya tribhuvanamavairavyatikaraṃ   |
| दशास्यो यद्बाहूनभृत रणकण्डू-परवशान् ❘   | daśāsyo yadbāhūnabhṛta raṇakaṇḍū-paravaśān ❘   |
| शिरःपद्मश्रेणी-रचितचरणाम्भोरुह-बलेः   | śiraḥpadmaśreṇī-racitacaraṇāmbhoruha-baleḥ   |
| स्थिरायास्त्वद्भक्तेस्त्रिपुरहर विस्फूर्जितमिदम् ‖ 11 ‖   | sthirāyāstvadbhaktestripurahara visphūrjitamidam ‖ 11 ‖   |
|  |  |
| अमुष्य त्वत्सेवा-समधिगतसारं भुजवनं   | amuśhya tvatsevā-samadhigatasāraṃ bhujavanaṃ   |
| बलात् कैलासेऽपि त्वदधिवसतौ विक्रमयतः ❘   | balāt kailāseapi tvadadhivasatau vikramayataḥ ❘   |
| अलभ्या पातालेऽप्यलसचलिताङ्गुष्ठशिरसि   | alabhyā pātāleapyalasacalitāṅguśhṭhaśirasi   |
| प्रतिष्ठा त्वय्यासीद् ध्रुवमुपचितो मुह्यति खलः ‖ 12 ‖   | pratiśhṭhā tvayyāsīd dhruvamupacito muhyati khalaḥ ‖ 12 ‖   |
|  |  |
| यदृद्धिं सुत्राम्णो वरद परमोच्चैरपि सतीं   | yadṛddhiṃ sutrāmṇo varada paramoccairapi satīṃ   |
| अधश्चक्रे बाणः परिजनविधेयत्रिभुवनः ❘   | adhaścakre bāṇaḥ parijanavidheyatribhuvanaḥ ❘   |
| न तच्चित्रं तस्मिन् वरिवसितरि त्वच्चरणयोः   | na taccitraṃ tasmin varivasitari tvaccaraṇayoḥ   |
| न कस्याप्युन्नत्यै भवति शिरसस्त्वय्यवनतिः ‖ 13 ‖   | na kasyāpyunnatyai bhavati śirasastvayyavanatiḥ ‖ 13 ‖   |
|  |  |
| अकाण्ड-ब्रह्माण्ड-क्षयचकित-देवासुरकृपा   | akāṇḍa-brahmāṇḍa-kśhayacakita-devāsurakṛpā   |
| विधेयस्याऽऽसीद्^^ यस्त्रिनयन विषं संहृतवतः ❘   | vidheyasyā''sīd^^ yastrinayana viśhaṃ saṃhṛtavataḥ ❘   |
| स कल्माषः कण्ठे तव न कुरुते न श्रियमहो   | sa kalmāśhaḥ kaṇṭhe tava na kurute na śriyamaho   |
| विकारोऽपि श्लाघ्यो भुवन-भय- भङ्ग- व्यसनिनः ‖ 14 ‖   | vikāroapi ślāghyo bhuvana-bhaya- bhaṅga- vyasaninaḥ ‖ 14 ‖   |
|  |  |
| असिद्धार्था नैव क्वचिदपि सदेवासुरनरे   | asiddhārthā naiva kvacidapi sadevāsuranare   |
| निवर्तन्ते नित्यं जगति जयिनो यस्य विशिखाः ❘   | nivartante nityaṃ jagati jayino yasya viśikhāḥ ❘   |
| स पश्यन्नीश त्वामितरसुरसाधारणमभूत्   | sa paśyannīśa tvāmitarasurasādhāraṇamabhūt   |
| स्मरः स्मर्तव्यात्मा न हि वशिषु पथ्यः परिभवः ‖ 15 ‖   | smaraḥ smartavyātmā na hi vaśiśhu pathyaḥ paribhavaḥ ‖ 15 ‖   |
|  |  |
| मही पादाघाताद् व्रजति सहसा संशयपदं   | mahī pādāghātād vrajati sahasā saṃśayapadaṃ   |
| पदं विष्णोर्भ्राम्यद् भुज-परिघ-रुग्ण-ग्रह- गणम् ❘   | padaṃ viśhṇorbhrāmyad bhuja-parigha-rugṇa-graha- gaṇam ❘   |
| मुहुर्द्यौर्दौस्थ्यं यात्यनिभृत-जटा-ताडित-तटा   | muhurdyaurdausthyaṃ yātyanibhṛta-jaṭā-tāḍita-taṭā   |
| जगद्रक्षायै त्वं नटसि ननु वामैव विभुता ‖ 16 ‖   | jagadrakśhāyai tvaṃ naṭasi nanu vāmaiva vibhutā ‖ 16 ‖   |
|  |  |
| वियद्व्यापी तारा-गण-गुणित-फेनोद्गम-रुचिः   | viyadvyāpī tārā-gaṇa-guṇita-phenodgama-ruciḥ   |
| प्रवाहो वारां यः पृषतलघुदृष्टः शिरसि ते ❘   | pravāho vārāṃ yaḥ pṛśhatalaghudṛśhṭaḥ śirasi te ❘   |
| जगद्द्वीपाकारं जलधिवलयं तेन कृतमिति   | jagaddvīpākāraṃ jaladhivalayaṃ tena kṛtamiti   |
| अनेनैवोन्नेयं धृतमहिम दिव्यं तव वपुः ‖ 17 ‖   | anenaivonneyaṃ dhṛtamahima divyaṃ tava vapuḥ ‖ 17 ‖   |
|  |  |
| रथः क्षोणी यन्ता शतधृतिरगेन्द्रो धनुरथो   | rathaḥ kśhoṇī yantā śatadhṛtiragendro dhanuratho   |
| रथाङ्गे चन्द्रार्कौ रथ-चरण-पाणिः शर इति ❘   | rathāṅge candrārkau ratha-caraṇa-pāṇiḥ śara iti ❘   |
| दिधक्षोस्ते कोऽयं त्रिपुरतृणमाडम्बर-विधिः   | didhakśhoste koayaṃ tripuratṛṇamāḍambara-vidhiḥ   |
| विधेयैः क्रीडन्त्यो न खलु परतन्त्राः प्रभुधियः ‖ 18 ‖   | vidheyaiḥ krīḍantyo na khalu paratantrāḥ prabhudhiyaḥ ‖ 18 ‖   |
|  |  |
| हरिस्ते साहस्रं कमल बलिमाधाय पदयोः   | hariste sāhasraṃ kamala balimādhāya padayoḥ   |
| यदेकोने तस्मिन्^^ निजमुदहरन्नेत्रकमलम् ❘   | yadekone tasmin^^ nijamudaharannetrakamalam ❘   |
| गतो भक्त्युद्रेकः परिणतिमसौ चक्रवपुषः   | gato bhaktyudrekaḥ pariṇatimasau cakravapuśhaḥ   |
| त्रयाणां रक्षायै त्रिपुरहर जागर्ति जगताम् ‖ 19 ‖   | trayāṇāṃ rakśhāyai tripurahara jāgarti jagatām ‖ 19 ‖   |
|  |  |
| क्रतौ सुप्ते जाग्रत्^^ त्वमसि फलयोगे क्रतुमतां   | kratau supte jāgrat^^ tvamasi phalayoge kratumatāṃ   |
| क्व कर्म प्रध्वस्तं फलति पुरुषाराधनमृते ❘   | kva karma pradhvastaṃ phalati puruśhārādhanamṛte ❘   |
| अतस्त्वां सम्प्रेक्ष्य क्रतुषु फलदान-प्रतिभुवं   | atastvāṃ samprekśhya kratuśhu phaladāna-pratibhuvaṃ   |
| श्रुतौ श्रद्धां बध्वा दृढपरिकरः कर्मसु जनः ‖ 20 ‖   | śrutau śraddhāṃ badhvā dṛḍhaparikaraḥ karmasu janaḥ ‖ 20 ‖   |
|  |  |
| क्रियादक्षो दक्षः क्रतुपतिरधीशस्तनुभृतां   | kriyādakśho dakśhaḥ kratupatiradhīśastanubhṛtāṃ   |
| ऋषीणामार्त्विज्यं शरणद सदस्याः सुर-गणाः ❘   | ṛśhīṇāmārtvijyaṃ śaraṇada sadasyāḥ sura-gaṇāḥ ❘   |
| क्रतुभ्रंशस्त्वत्तः क्रतुफल-विधान-व्यसनिनः   | kratubhraṃśastvattaḥ kratuphala-vidhāna-vyasaninaḥ   |
| ध्रुवं कर्तुः श्रद्धा-विधुरमभिचाराय हि मखाः ‖ 21 ‖   | dhruvaṃ kartuḥ śraddhā-vidhuramabhicārāya hi makhāḥ ‖ 21 ‖   |
|  |  |
| प्रजानाथं नाथ प्रसभमभिकं स्वां दुहितरं   | prajānāthaṃ nātha prasabhamabhikaṃ svāṃ duhitaraṃ   |
| गतं रोहिद्^^ भूतां रिरमयिषुमृष्यस्य वपुषा ❘   | gataṃ rohid^^ bhūtāṃ riramayiśhumṛśhyasya vapuśhā ❘   |
| धनुष्पाणेर्यातं दिवमपि सपत्राकृतममुं   | dhanuśhpāṇeryātaṃ divamapi sapatrākṛtamamuṃ   |
| त्रसन्तं तेऽद्यापि त्यजति न मृगव्याधरभसः ‖ 22 ‖   | trasantaṃ teadyāpi tyajati na mṛgavyādharabhasaḥ ‖ 22 ‖   |
|  |  |
| स्वलावण्याशंसा धृतधनुषमह्नाय तृणवत्   | svalāvaṇyāśaṃsā dhṛtadhanuśhamahnāya tṛṇavat   |
| पुरः प्लुष्टं दृष्ट्वा पुरमथन पुष्पायुधमपि ❘   | puraḥ pluśhṭaṃ dṛśhṭvā puramathana puśhpāyudhamapi ❘   |
| यदि स्त्रैणं देवी यमनिरत-देहार्ध-घटनात्   | yadi straiṇaṃ devī yamanirata-dehārdha-ghaṭanāt   |
| अवैति त्वामद्धा बत वरद मुग्धा युवतयः ‖ 23 ‖   | avaiti tvāmaddhā bata varada mugdhā yuvatayaḥ ‖ 23 ‖   |
|  |  |
| श्मशानेष्वाक्रीडा स्मरहर पिशाचाः सहचराः   | śmaśāneśhvākrīḍā smarahara piśācāḥ sahacarāḥ   |
| चिता-भस्मालेपः स्रगपि नृकरोटी-परिकरः ❘   | citā-bhasmālepaḥ sragapi nṛkaroṭī-parikaraḥ ❘   |
| अमङ्गल्यं शीलं तव भवतु नामैवमखिलं   | amaṅgalyaṃ śīlaṃ tava bhavatu nāmaivamakhilaṃ   |
| तथापि स्मर्तॄणां वरद परमं मङ्गलमसि ‖ 24 ‖   | tathāpi smartRRīṇāṃ varada paramaṃ maṅgalamasi ‖ 24 ‖   |
|  |  |
| मनः प्रत्यक्चित्ते सविधमविधायात्त-मरुतः   | manaḥ pratyakcitte savidhamavidhāyātta-marutaḥ   |
| प्रहृष्यद्रोमाणः प्रमद-सलिलोत्सङ्गति-दृशः ❘   | prahṛśhyadromāṇaḥ pramada-salilotsaṅgati-dṛśaḥ ❘   |
| यदालोक्याह्लादं ह्रद इव निमज्यामृतमये   | yadālokyāhlādaṃ hrada iva nimajyāmṛtamaye   |
| दधत्यन्तस्तत्त्वं किमपि यमिनस्तत् किल भवान् ‖ 25 ‖   | dadhatyantastattvaṃ kimapi yaminastat kila bhavān ‖ 25 ‖   |
|  |  |
| त्वमर्कस्त्वं सोमस्त्वमसि पवनस्त्वं हुतवहः   | tvamarkastvaṃ somastvamasi pavanastvaṃ hutavahaḥ   |
| त्वमापस्त्वं व्योम त्वमु धरणिरात्मा त्वमिति च ❘   | tvamāpastvaṃ vyoma tvamu dharaṇirātmā tvamiti ca ❘   |
| परिच्छिन्नामेवं त्वयि परिणता बिभ्रति गिरं   | paricChinnāmevaṃ tvayi pariṇatā bibhrati giraṃ   |
| न विद्मस्तत्तत्त्वं वयमिह तु यत् त्वं न भवसि ‖ 26 ‖   | na vidmastattattvaṃ vayamiha tu yat tvaṃ na bhavasi ‖ 26 ‖   |
|  |  |
| त्रयीं तिस्रो वृत्तीस्त्रिभुवनमथो त्रीनपि सुरान्   | trayīṃ tisro vṛttīstribhuvanamatho trīnapi surān   |
| अकाराद्यैर्वर्णैस्त्रिभिरभिदधत् तीर्णविकृति ❘   | akārādyairvarṇaistribhirabhidadhat tīrṇavikṛti ❘   |
| तुरीयं ते धाम ध्वनिभिरवरुन्धानमणुभिः   | turīyaṃ te dhāma dhvanibhiravarundhānamaṇubhiḥ   |
| समस्तं व्यस्तं त्वां शरणद गृणात्योमिति पदम् ‖ 27 ‖   | samastaṃ vyastaṃ tvāṃ śaraṇada gṛṇātyomiti padam ‖ 27 ‖   |
|  |  |
| भवः शर्वो रुद्रः पशुपतिरथोग्रः सहमहान्   | bhavaḥ śarvo rudraḥ paśupatirathograḥ sahamahān   |
| तथा भीमेशानाविति यदभिधानाष्टकमिदम् ❘   | tathā bhīmeśānāviti yadabhidhānāśhṭakamidam ❘   |
| अमुष्मिन् प्रत्येकं प्रविचरति देव श्रुतिरपि   | amuśhmin pratyekaṃ pravicarati deva śrutirapi   |
| प्रियायास्मैधाम्ने प्रणिहित-नमस्योऽस्मि भवते ‖ 28 ‖   | priyāyāsmaidhāmne praṇihita-namasyoasmi bhavate ‖ 28 ‖   |
|  |  |
| नमो नेदिष्ठाय प्रियदव दविष्ठाय च नमः   | namo nediśhṭhāya priyadava daviśhṭhāya ca namaḥ   |
| नमः क्षोदिष्ठाय स्मरहर महिष्ठाय च नमः ❘   | namaḥ kśhodiśhṭhāya smarahara mahiśhṭhāya ca namaḥ ❘   |
| नमो वर्षिष्ठाय त्रिनयन यविष्ठाय च नमः   | namo varśhiśhṭhāya trinayana yaviśhṭhāya ca namaḥ   |
| नमः सर्वस्मै ते तदिदमतिसर्वाय च नमः ‖ 29 ‖   | namaḥ sarvasmai te tadidamatisarvāya ca namaḥ ‖ 29 ‖   |
|  |  |
| बहुल-रजसे विश्वोत्पत्तौ भवाय नमो नमः   | bahula-rajase viśvotpattau bhavāya namo namaḥ   |
| प्रबल-तमसे तत् संहारे हराय नमो नमः ❘   | prabala-tamase tat saṃhāre harāya namo namaḥ ❘   |
| जन-सुखकृते सत्त्वोद्रिक्तौ मृडाय नमो नमः   | jana-sukhakṛte sattvodriktau mṛḍāya namo namaḥ   |
| प्रमहसि पदे निस्त्रैगुण्ये शिवाय नमो नमः ‖ 30 ‖   | pramahasi pade nistraiguṇye śivāya namo namaḥ ‖ 30 ‖   |
|  |  |
| कृश-परिणति-चेतः क्लेशवश्यं क्व चेदं क्व च तव गुण-सीमोल्लङ्घिनी शश्वदृद्धिः ❘   | kṛśa-pariṇati-cetaḥ kleśavaśyaṃ kva cedaṃ kva ca tava guṇa-sīmollaṅghinī śaśvadṛddhiḥ ❘   |
| इति चकितममन्दीकृत्य मां भक्तिराधाद् वरद चरणयोस्ते वाक्य-पुष्पोपहारम् ‖ 31 ‖   | iti cakitamamandīkṛtya māṃ bhaktirādhād varada caraṇayoste vākya-puśhpopahāram ‖ 31 ‖   |
|  |  |
| असित-गिरि-समं स्यात् कज्जलं सिन्धु-पात्रे सुर-तरुवर-शाखा लेखनी पत्रमुर्वी ❘   | asita-giri-samaṃ syāt kajjalaṃ sindhu-pātre sura-taruvara-śākhā lekhanī patramurvī ❘   |
| लिखति यदि गृहीत्वा शारदा सर्वकालं तदपि तव गुणानामीश पारं न याति ‖ 32 ‖   | likhati yadi gṛhītvā śāradā sarvakālaṃ tadapi tava guṇānāmīśa pāraṃ na yāti ‖ 32 ‖   |
|  |  |
| असुर-सुर-मुनीन्द्रैरर्चितस्येन्दु-मौलेः ग्रथित-गुणमहिम्नो निर्गुणस्येश्वरस्य ❘   | asura-sura-munīndrairarcitasyendu-mauleḥ grathita-guṇamahimno nirguṇasyeśvarasya ❘   |
| सकल-गण-वरिष्ठः पुष्पदन्ताभिधानः रुचिरमलघुवृत्तैः स्तोत्रमेतच्चकार ‖ 33 ‖   | sakala-gaṇa-variśhṭhaḥ puśhpadantābhidhānaḥ ruciramalaghuvṛttaiḥ stotrametaccakāra ‖ 33 ‖   |
|  |  |
| अहरहरनवद्यं धूर्जटेः स्तोत्रमेतत् पठति परमभक्त्या शुद्ध-चित्तः पुमान् यः ❘   | aharaharanavadyaṃ dhūrjaṭeḥ stotrametat paṭhati paramabhaktyā śuddha-cittaḥ pumān yaḥ ❘   |
| स भवति शिवलोके रुद्रतुल्यस्तथाऽत्र प्रचुरतर-धनायुः पुत्रवान् कीर्तिमांश्च ‖ 34 ‖   | sa bhavati śivaloke rudratulyastathā'tra pracuratara-dhanāyuḥ putravān kīrtimāṃśca ‖ 34 ‖   |
|  |  |
| महेशान्नापरो देवो महिम्नो नापरा स्तुतिः ❘   | maheśānnāparo devo mahimno nāparā stutiḥ ❘   |
| अघोरान्नापरो मन्त्रो नास्ति तत्त्वं गुरोः परम् ‖ 35 ‖   | aghorānnāparo mantro nāsti tattvaṃ guroḥ param ‖ 35 ‖   |
|  |  |
| दीक्षा दानं तपस्तीर्थं ज्ञानं यागादिकाः क्रियाः ❘   | dīkśhā dānaṃ tapastīrthaṃ GYānaṃ yāgādikāḥ kriyāḥ ❘   |
| महिम्नस्तव पाठस्य कलां नार्हन्ति षोडशीम् ‖ 36 ‖   | mahimnastava pāṭhasya kalāṃ nārhanti śhoḍaśīm ‖ 36 ‖   |
|  |  |
| कुसुमदशन-नामा सर्व-गन्धर्व-राजः   | kusumadaśana-nāmā sarva-gandharva-rājaḥ   |
| शशिधरवर-मौलेर्देवदेवस्य दासः ❘   | śaśidharavara-maulerdevadevasya dāsaḥ ❘   |
| स खलु निज-महिम्नो भ्रष्ट एवास्य रोषात्   | sa khalu nija-mahimno bhraśhṭa evāsya rośhāt   |
| स्तवनमिदमकार्षीद् दिव्य-दिव्यं महिम्नः ‖ 37 ‖   | stavanamidamakārśhīd divya-divyaṃ mahimnaḥ ‖ 37 ‖   |
|  |  |
| सुरगुरुमभिपूज्य स्वर्ग-मोक्षैक-हेतुं   | suragurumabhipūjya svarga-mokśhaika-hetuṃ   |
| पठति यदि मनुष्यः प्राञ्जलिर्नान्य-चेताः ❘   | paṭhati yadi manuśhyaḥ prāñjalirnānya-cetāḥ ❘   |
| व्रजति शिव-समीपं किन्नरैः स्तूयमानः   | vrajati śiva-samīpaṃ kinnaraiḥ stūyamānaḥ   |
| स्तवनमिदममोघं पुष्पदन्तप्रणीतम् ‖ 38 ‖   | stavanamidamamoghaṃ puśhpadantapraṇītam ‖ 38 ‖   |
|  |  |
| आसमाप्तमिदं स्तोत्रं पुण्यं गन्धर्व-भाषितम् ❘   | āsamāptamidaṃ stotraṃ puṇyaṃ gandharva-bhāśhitam ❘   |
| अनौपम्यं मनोहारि सर्वमीश्वरवर्णनम् ‖ 39 ‖   | anaupamyaṃ manohāri sarvamīśvaravarṇanam ‖ 39 ‖   |
|  |  |
| इत्येषा वाङ्मयी पूजा श्रीमच्छङ्कर-पादयोः ❘   | ityeśhā vāṅmayī pūjā śrīmacChaṅkara-pādayoḥ ❘   |
| अर्पिता तेन देवेशः प्रीयतां मे सदाशिवः ‖ 40 ‖   | arpitā tena deveśaḥ prīyatāṃ me sadāśivaḥ ‖ 40 ‖   |
|  |  |
| तव तत्त्वं न जानामि कीदृशोऽसि महेश्वर ❘   | tava tattvaṃ na jānāmi kīdṛśoasi maheśvara ❘   |
| यादृशोऽसि महादेव तादृशाय नमो नमः ‖ 41 ‖   | yādṛśoasi mahādeva tādṛśāya namo namaḥ ‖ 41 ‖   |
|  |  |
| एककालं द्विकालं वा त्रिकालं यः पठेन्नरः ❘   | ekakālaṃ dvikālaṃ vā trikālaṃ yaḥ paṭhennaraḥ ❘   |
| सर्वपाप-विनिर्मुक्तः शिव लोके महीयते ‖ 42 ‖   | sarvapāpa-vinirmuktaḥ śiva loke mahīyate ‖ 42 ‖   |
|  |  |
| श्री पुष्पदन्त-मुख-पङ्कज-निर्गतेन   | śrī puśhpadanta-mukha-paṅkaja-nirgatena   |
| स्तोत्रेण किल्बिष-हरेण हर-प्रियेण ❘   | stotreṇa kilbiśha-hareṇa hara-priyeṇa ❘   |
| कण्ठस्थितेन पठितेन समाहितेन   | kaṇṭhasthitena paṭhitena samāhitena   |
| सुप्रीणितो भवति भूतपतिर्महेशः ‖ 43 ‖   | suprīṇito bhavati bhūtapatirmaheśaḥ ‖ 43 ‖   |
|  |  |
| ‖ इति श्री पुष्पदन्त विरचितं शिवमहिम्नः स्तोत्रं समाप्तम् ‖   | ‖ iti śrī puśhpadanta viracitaṃ śivamahimnaḥ stotraṃ samāptam ‖   |
|  |  |
|  |  |
