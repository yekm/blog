# Kanaka Dhaaraa Stotram

| Devanagari | English |
| ------ | ------ |
|  |  |
| कनक धारा स्तोत्रम्   | kanaka dhārā stotram   |
|  |  |
|  |  |
| वन्दे वन्दारु मन्दारमिन्दिरानन्द कन्दलं   | vande vandāru mandāramindirānanda kandalaṃ   |
| अमन्दानन्द सन्दोह बन्धुरं सिन्धुराननम्   | amandānanda sandoha bandhuraṃ sindhurānanam   |
|  |  |
| अङ्गं हरेः पुलकभूषणमाश्रयन्ती   | aṅgaṃ hareḥ pulakabhūśhaṇamāśrayantī   |
| भृङ्गाङ्गनेव मुकुलाभरणं तमालम् ❘   | bhṛṅgāṅganeva mukuḻābharaṇaṃ tamālam ❘   |
| अङ्गीकृताखिल विभूतिरपाङ्गलीला   | aṅgīkṛtākhila vibhūtirapāṅgalīlā   |
| माङ्गल्यदास्तु मम मङ्गलदेवतायाः ‖ 1 ‖   | māṅgalyadāstu mama maṅgaḻadevatāyāḥ ‖ 1 ‖   |
|  |  |
| मुग्धा मुहुर्विदधती वदने मुरारेः   | mugdhā muhurvidadhatī vadane murāreḥ   |
| प्रेमत्रपाप्रणिहितानि गतागतानि ❘   | prematrapāpraṇihitāni gatāgatāni ❘   |
| मालादृशोर्मधुकरीव महोत्पले या   | mālādṛśormadhukarīva mahotpale yā   |
| सा मे श्रियं दिशतु सागर सम्भवा याः ‖ 2 ‖   | sā me śriyaṃ diśatu sāgara sambhavā yāḥ ‖ 2 ‖   |
|  |  |
| आमीलिताक्षमधिग्यम मुदा मुकुन्दम्   | āmīlitākśhamadhigyama mudā mukundam   |
| आनन्दकन्दमनिमेषमनङ्ग तन्त्रं ❘   | ānandakandamanimeśhamanaṅga tantraṃ ❘   |
| आकेकरस्थितकनीनिकपक्ष्मनेत्रं   | ākekarasthitakanīnikapakśhmanetraṃ   |
| भूत्यै भवन्मम भुजङ्ग शयाङ्गना याः ‖ 3 ‖   | bhūtyai bhavanmama bhujaṅga śayāṅganā yāḥ ‖ 3 ‖   |
|  |  |
| बाह्वन्तरे मधुजितः श्रितकौस्तुभे या   | bāhvantare madhujitaḥ śritakaustubhe yā   |
| हारावलीव हरिनीलमयी विभाति ❘   | hārāvaḻīva harinīlamayī vibhāti ❘   |
| कामप्रदा भगवतोऽपि कटाक्षमाला   | kāmapradā bhagavatoapi kaṭākśhamālā   |
| कल्याणमावहतु मे कमलालया याः ‖ 4 ‖   | kaḻyāṇamāvahatu me kamalālayā yāḥ ‖ 4 ‖   |
|  |  |
| कालाम्बुदालि ललितोरसि कैटभारेः   | kālāmbudāḻi lalitorasi kaiṭabhāreḥ   |
| धाराधरे स्फुरति या तटिदङ्गनेव ❘   | dhārādhare sphurati yā taṭidaṅganeva ❘   |
| मातुस्समस्तजगतां महनीयमूर्तिः   | mātussamastajagatāṃ mahanīyamūrtiḥ   |
| भद्राणि मे दिशतु भार्गवनन्दना याः ‖ 5 ‖   | bhadrāṇi me diśatu bhārgavanandanā yāḥ ‖ 5 ‖   |
|  |  |
| प्राप्तं पदं प्रथमतः खलु यत्प्रभावात्   | prāptaṃ padaṃ prathamataḥ khalu yatprabhāvāt   |
| माङ्गल्यभाजि मधुमाथिनि मन्मथेन ❘   | māṅgalyabhāji madhumāthini manmathena ❘   |
| मय्यापतेत्तदिह मन्थरमीक्षणार्थं   | mayyāpatettadiha mantharamīkśhaṇārthaṃ   |
| मन्दालसं च मकरालय कन्यका याः ‖ 6 ‖   | mandālasaṃ cha makarālaya kanyakā yāḥ ‖ 6 ‖   |
|  |  |
| विश्वामरेन्द्र पद विभ्रम दानदक्षम्   | viśvāmarendra pada vibhrama dānadakśham   |
| आनन्दहेतुरधिकं मुरविद्विषोऽपि ❘   | ānandaheturadhikaṃ muravidviśhoapi ❘   |
| ईषन्निषीदतु मयि क्षणमीक्षणार्थं   | īśhanniśhīdatu mayi kśhaṇamīkśhaṇārthaṃ   |
| इन्दीवरोदर सहोदरमिन्दिरा याः ‖ 7 ‖   | indīvarodara sahodaramindirā yāḥ ‖ 7 ‖   |
|  |  |
| इष्टा विशिष्टमतयोपि यया दयार्द्र   | iśhṭā viśiśhṭamatayopi yayā dayārdra   |
| दृष्ट्या त्रिविष्टपपदं सुलभं लभन्ते ❘   | dṛśhṭyā triviśhṭapapadaṃ sulabhaṃ labhante ❘   |
| दृष्टिः प्रहृष्ट कमलोदर दीप्तिरिष्टां   | dṛśhṭiḥ prahṛśhṭa kamalodara dīptiriśhṭāṃ   |
| पुष्टिं कृषीष्ट मम पुष्कर विष्टरा याः ‖ 8 ‖   | puśhṭiṃ kṛśhīśhṭa mama puśhkara viśhṭarā yāḥ ‖ 8 ‖   |
|  |  |
| दद्याद्दयानु पवनो द्रविणाम्बुधारां   | dadyāddayānu pavano draviṇāmbudhārāṃ   |
| अस्मिन्नकिञ्चन विहङ्ग शिशौ विषण्णे ❘   | asminnakiñchana vihaṅga śiśau viśhaṇṇe ❘   |
| दुष्कर्मघर्ममपनीय चिराय दूरं   | duśhkarmagharmamapanīya chirāya dūraṃ   |
| नारायण प्रणयिनी नयनाम्बुवाहः ‖ 9 ‖   | nārāyaṇa praṇayinī nayanāmbuvāhaḥ ‖ 9 ‖   |
|  |  |
| गीर्देवतेति गरुडध्वज सुन्दरीति   | gīrdevateti garuḍadhvaja sundarīti   |
| शाकम्बरीति शशिशेखर वल्लभेति ❘   | śākambarīti śaśiśekhara vallabheti ❘   |
| सृष्टि स्थिति प्रलय केलिषु संस्थितायै   | sṛśhṭi sthiti praḻaya keḻiśhu saṃsthitāyai   |
| तस्यै नमस्त्रिभुवनैक गुरोस्तरुण्यै ‖ 10 ‖   | tasyai namastribhuvanaika gurostaruṇyai ‖ 10 ‖   |
|  |  |
| श्रुत्यै नमोऽस्तु शुभकर्म फलप्रसूत्यै   | śrutyai namoastu śubhakarma phalaprasūtyai   |
| रत्यै नमोऽस्तु रमणीय गुणार्णवायै ❘   | ratyai namoastu ramaṇīya guṇārṇavāyai ❘   |
| शक्त्यै नमोऽस्तु शतपत्र निकेतनायै   | śaktyai namoastu śatapatra niketanāyai   |
| पुष्ट्यै नमोऽस्तु पुरुषोत्तम वल्लभायै ‖ 11 ‖   | puśhṭyai namoastu puruśhottama vallabhāyai ‖ 11 ‖   |
|  |  |
| नमोऽस्तु नालीक निभाननायै   | namoastu nāḻīka nibhānanāyai   |
| नमोऽस्तु दुग्धोदधि जन्मभूम्यै ❘   | namoastu dugdhodadhi janmabhūmyai ❘   |
| नमोऽस्तु सोमामृत सोदरायै   | namoastu somāmṛta sodarāyai   |
| नमोऽस्तु नारायण वल्लभायै ‖ 12 ‖   | namoastu nārāyaṇa vallabhāyai ‖ 12 ‖   |
|  |  |
| नमोऽस्तु हेमाम्बुज पीठिकायै   | namoastu hemāmbuja pīṭhikāyai   |
| नमोऽस्तु भूमण्डल नायिकायै ❘   | namoastu bhūmaṇḍala nāyikāyai ❘   |
| नमोऽस्तु देवादि दयापरायै   | namoastu devādi dayāparāyai   |
| नमोऽस्तु शार्ङ्गायुध वल्लभायै ‖ 13 ‖   | namoastu śārṅgāyudha vallabhāyai ‖ 13 ‖   |
|  |  |
| नमोऽस्तु देव्यै भृगुनन्दनायै   | namoastu devyai bhṛgunandanāyai   |
| नमोऽस्तु विष्णोरुरसि स्थितायै ❘   | namoastu viśhṇorurasi sthitāyai ❘   |
| नमोऽस्तु लक्ष्म्यै कमलालयायै   | namoastu lakśhmyai kamalālayāyai   |
| नमोऽस्तु दामोदर वल्लभायै ‖ 14 ‖   | namoastu dāmodara vallabhāyai ‖ 14 ‖   |
|  |  |
| नमोऽस्तु कान्त्यै कमलेक्षणायै   | namoastu kāntyai kamalekśhaṇāyai   |
| नमोऽस्तु भूत्यै भुवनप्रसूत्यै ❘   | namoastu bhūtyai bhuvanaprasūtyai ❘   |
| नमोऽस्तु देवादिभिरर्चितायै   | namoastu devādibhirarchitāyai   |
| नमोऽस्तु नन्दात्मज वल्लभायै ‖ 15 ‖   | namoastu nandātmaja vallabhāyai ‖ 15 ‖   |
|  |  |
| सम्पत्कराणि सकलेन्द्रिय नन्दनानि   | sampatkarāṇi sakalendriya nandanāni   |
| साम्राज्य दानविभवानि सरोरुहाक्षि ❘   | sāmrājya dānavibhavāni saroruhākśhi ❘   |
| त्वद्वन्दनानि दुरिता हरणोद्यतानि   | tvadvandanāni duritā haraṇodyatāni   |
| मामेव मातरनिशं कलयन्तु मान्ये ‖ 16 ‖   | māmeva mātaraniśaṃ kalayantu mānye ‖ 16 ‖   |
|  |  |
| यत्कटाक्ष समुपासना विधिः   | yatkaṭākśha samupāsanā vidhiḥ   |
| सेवकस्य सकलार्थ सम्पदः ❘   | sevakasya sakalārtha sampadaḥ ❘   |
| सन्तनोति वचनाङ्ग मानसैः   | santanoti vachanāṅga mānasaiḥ   |
| त्वां मुरारिहृदयेश्वरीं भजे ‖ 17 ‖   | tvāṃ murārihṛdayeśvarīṃ bhaje ‖ 17 ‖   |
|  |  |
| सरसिजनिलये सरोजहस्ते   | sarasijanilaye sarojahaste   |
| धवलतमांशुक गन्धमाल्यशोभे ❘   | dhavaḻatamāṃśuka gandhamālyaśobhe ❘   |
| भगवति हरिवल्लभे मनोज्ञे   | bhagavati harivallabhe manoGYe   |
| त्रिभुवनभूतिकरी प्रसीदमह्यं ‖ 18 ‖   | tribhuvanabhūtikarī prasīdamahyaṃ ‖ 18 ‖   |
|  |  |
| दिग्घस्तिभिः कनक कुम्भमुखावसृष्ट   | digghastibhiḥ kanaka kumbhamukhāvasṛśhṭa   |
| स्वर्वाहिनी विमलचारुजलाप्लुताङ्गीम् ❘   | svarvāhinī vimalachārujalāplutāṅgīm ❘   |
| प्रातर्नमामि जगतां जननीमशेष   | prātarnamāmi jagatāṃ jananīmaśeśha   |
| लोकधिनाथ गृहिणीममृताब्धिपुत्रीं ‖ 19 ‖   | lokadhinātha gṛhiṇīmamṛtābdhiputrīṃ ‖ 19 ‖   |
|  |  |
| कमले कमलाक्ष वल्लभे त्वं   | kamale kamalākśha vallabhe tvaṃ   |
| करुणापूर तरङ्गितैरपाङ्गैः ❘   | karuṇāpūra taraṅgitairapāṅgaiḥ ❘   |
| अवलोकय मामकिञ्चनानां   | avalokaya māmakiñchanānāṃ   |
| प्रथमं पात्रमकृतिमं दयायाः ‖ 20 ‖   | prathamaṃ pātramakṛtimaṃ dayāyāḥ ‖ 20 ‖   |
|  |  |
| देवि प्रसीद जगदीश्वरि लोकमातः   | devi prasīda jagadīśvari lokamātaḥ   |
| कल्याणगात्रि कमलेक्षण जीवनाथे ❘   | kaḻyāṇagātri kamalekśhaṇa jīvanāthe ❘   |
| दारिद्र्यभीतिहृदयं शरणागतं मां   | dāridryabhītihṛdayaṃ śaraṇāgataṃ māṃ   |
| आलोकय प्रतिदिनं सदयैरपाङ्गैः ‖ 21 ‖   | ālokaya pratidinaṃ sadayairapāṅgaiḥ ‖ 21 ‖   |
|  |  |
| स्तुवन्ति ये स्तुतिभिरमीभिरन्वहं   | stuvanti ye stutibhiramībhiranvahaṃ   |
| त्रयीमयीं त्रिभुवनमातरं रमां ❘   | trayīmayīṃ tribhuvanamātaraṃ ramāṃ ❘   |
| गुणाधिका गुरुतुर भाग्य भागिनः   | guṇādhikā gurutura bhāgya bhāginaḥ   |
| भवन्ति ते भुवि बुध भाविताशयाः ‖ 22 ‖   | bhavanti te bhuvi budha bhāvitāśayāḥ ‖ 22 ‖   |
|  |  |
| सुवर्णधारा स्तोत्रं यच्छङ्कराचार्य निर्मितं   | suvarṇadhārā stotraṃ yacChaṅkarāchārya nirmitaṃ   |
| त्रिसन्ध्यं यः पठेन्नित्यं स कुबेरसमो भवेत् ‖   | trisandhyaṃ yaḥ paṭhennityaṃ sa kuberasamo bhavet ‖   |
|  |  |
|  |  |
