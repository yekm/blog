# Devi Mahatmyam Durga Saptasati Chapter 6

| Devanagari | English |
| ------ | ------ |
|  |  |
| देवी महात्म्यम् दुर्गा सप्तशति षष्ठोऽध्यायः   | devī mahātmyam durgā saptaśati śhaśhṭhoadhyāyaḥ   |
|  |  |
| शुम्भनिशुम्भसेनानीधूम्रलोचनवधो नाम षष्टो ध्यायः ‖   | śumbhaniśumbhasenānīdhūmralocanavadho nāma śhaśhṭo dhyāyaḥ ‖   |
|  |  |
|  **ध्यानं   |  **dhyānaṃ   |
| ** नगाधीश्वर विष्त्रां फणि फणोत्तंसोरु रत्नावली   | ** nagādhīśvara viśhtrāṃ phaṇi phaṇottṃsoru ratnāvaḻī   |
| भास्वद् देह लतां निभॊउ नेत्रयोद्भासितां ❘   | bhāsvad deha latāṃ nibhou netrayodbhāsitāṃ ❘   |
| माला कुम्भ कपाल नीरज करां चन्द्रा अर्ध चूढाम्बरां   | mālā kumbha kapāla nīraja karāṃ chandrā ardha chūḍhāmbarāṃ   |
| सर्वेश्वर भैरवाङ्ग निलयां पद्मावतीचिन्तये ‖   | sarveśvara bhairavāṅga nilayāṃ padmāvatīchintaye ‖   |
|  |  |
| ऋषिरुवाच ‖1‖   | ṛśhiruvāca ‖1‖   |
|  |  |
| इत्याकर्ण्य वचो देव्याः स दूतोऽमर्षपूरितः ❘   | ityākarṇya vaco devyāḥ sa dūtoamarśhapūritaḥ ❘   |
| समाचष्ट समागम्य दैत्यराजाय विस्तरात् ‖ 2 ‖   | samācaśhṭa samāgamya daityarājāya vistarāt ‖ 2 ‖   |
|  |  |
| तस्य दूतस्य तद्वाक्यमाकर्ण्यासुरराट् ततः ❘   | tasya dūtasya tadvākyamākarṇyāsurarāṭ tataḥ ❘   |
| स क्रोधः प्राह दैत्यानामधिपं धूम्रलोचनम् ‖3‖   | sa krodhaḥ prāha daityānāmadhipaṃ dhūmralocanam ‖3‖   |
|  |  |
| हे धूम्रलोचनाशु त्वं स्वसैन्य परिवारितः❘   | he dhūmralocanāśu tvaṃ svasainya parivāritaḥ❘   |
| तामानय बल्लाद्दुष्टां केशाकर्षण विह्वलाम् ‖4‖   | tāmānaya ballādduśhṭāṃ keśākarśhaṇa vihvalām ‖4‖   |
|  |  |
| तत्परित्राणदः कश्चिद्यदि वोत्तिष्ठतेऽपरः❘   | tatparitrāṇadaḥ kaścidyadi vottiśhṭhateaparaḥ❘   |
| स हन्तव्योऽमरोवापि यक्षो गन्धर्व एव वा ‖5‖   | sa hantavyoamarovāpi yakśho gandharva eva vā ‖5‖   |
|  |  |
| ऋषिरुवाच ‖6‖   | ṛśhiruvāca ‖6‖   |
|  |  |
| तेनाज्ञप्तस्ततः शीघ्रं स दैत्यो धूम्रलोचनः❘   | tenāGYaptastataḥ śīghraṃ sa daityo dhūmralocanaḥ❘   |
| वृतः षष्ट्या सहस्राणां असुराणान्द्रुतंयमौ ‖6‖   | vṛtaḥ śhaśhṭyā sahasrāṇāṃ asurāṇāndrutaṃyamau ‖6‖   |
|  |  |
| न दृष्ट्वा तां ततो देवीं तुहिनाचल संस्थितां❘   | na dṛśhṭvā tāṃ tato devīṃ tuhinācala saṃsthitāṃ❘   |
| जगादोच्चैः प्रयाहीति मूलं शुम्बनिशुम्भयोः ‖8‖   | jagādoccaiḥ prayāhīti mūlaṃ śumbaniśumbhayoḥ ‖8‖   |
|  |  |
| न चेत्प्रीत्याद्य भवती मद्भर्तारमुपैष्यति   | na cetprītyādya bhavatī madbhartāramupaiśhyati   |
| ततो बलान्नयाम्येष केशाकर्षणविह्वलाम् ‖9‖   | tato balānnayāmyeśha keśākarśhaṇavihvalām ‖9‖   |
|  |  |
| देव्युवाच ‖10‖   | devyuvāca ‖10‖   |
|  |  |
| दैत्येश्वरेण प्रहितो बलवान्बलसंवृतः❘   | daityeśvareṇa prahito balavānbalasaṃvṛtaḥ❘   |
| बलान्नयसि मामेवं ततः किं ते करोम्यहम् ‖11‖   | balānnayasi māmevaṃ tataḥ kiṃ te karomyaham ‖11‖   |
|  |  |
| ऋषिरुवाच ‖12‖   | ṛśhiruvāca ‖12‖   |
|  |  |
| इत्युक्तः सोऽभ्यधावत्तां असुरो धूम्रलोचनः❘   | ityuktaḥ soabhyadhāvattāṃ asuro dhūmralocanaḥ❘   |
| हूङ्कारेणैव तं भस्म सा चकाराम्बिका तदा‖13‖   | hūṅkāreṇaiva taṃ bhasma sā cakārāmbikā tadā‖13‖   |
|  |  |
| अथ क्रुद्धं महासैन्यं असुराणां तथाम्बिका❘   | atha kruddhaṃ mahāsainyaṃ asurāṇāṃ tathāmbikā❘   |
| ववर्ष सायुकैस्तीक्ष्णैस्तथा शक्तिपरश्वधैः ‖14‖   | vavarśha sāyukaistīkśhṇaistathā śaktiparaśvadhaiḥ ‖14‖   |
|  |  |
| ततो धुतसटः कोपात्कृत्वा नादं सुभैरवम्❘   | tato dhutasaṭaḥ kopātkṛtvā nādaṃ subhairavam❘   |
| पपातासुर सेनायां सिंहो देव्याः स्ववाहनः ‖15‖   | papātāsura senāyāṃ siṃho devyāḥ svavāhanaḥ ‖15‖   |
|  |  |
| कांश्चित्करप्रहारेण दैत्यानास्येन चापारान्❘   | kāṃścitkaraprahāreṇa daityānāsyena cāpārān❘   |
| आक्रान्त्या चाधरेण्यान् जघान स महासुरान् ‖16‖   | ākrāntyā cādhareṇyān jaghāna sa mahāsurān ‖16‖   |
|  |  |
| केषाञ्चित्पाटयामास नखैः कोष्ठानि केसरी❘   | keśhāñcitpāṭayāmāsa nakhaiḥ kośhṭhāni kesarī❘   |
| तथा तलप्रहारेण शिरांसि कृतवान् पृथक् ‖17‖   | tathā talaprahāreṇa śirāṃsi kṛtavān pṛthak ‖17‖   |
|  |  |
| विच्छिन्नबाहुशिरसः कृतास्तेन तथापरे❘   | vicChinnabāhuśirasaḥ kṛtāstena tathāpare❘   |
| पपौच रुधिरं कोष्ठादन्येषां धुतकेसरः ‖18‖   | papauca rudhiraṃ kośhṭhādanyeśhāṃ dhutakesaraḥ ‖18‖   |
|  |  |
| क्षणेन तद्बलं सर्वं क्षयं नीतं महात्मना❘   | kśhaṇena tadbalaṃ sarvaṃ kśhayaṃ nītaṃ mahātmanā❘   |
| तेन केसरिणा देव्या वाहनेनातिकोपिना ‖19‖   | tena kesariṇā devyā vāhanenātikopinā ‖19‖   |
|  |  |
| श्रुत्वा तमसुरं देव्या निहतं धूम्रलोचनम्❘   | śrutvā tamasuraṃ devyā nihataṃ dhūmralocanam❘   |
| बलं च क्षयितं कृत्स्नं देवी केसरिणा ततः‖20‖   | balaṃ ca kśhayitaṃ kṛtsnaṃ devī kesariṇā tataḥ‖20‖   |
|  |  |
| चुकोप दैत्याधिपतिः शुम्भः प्रस्फुरिताधरः❘   | cukopa daityādhipatiḥ śumbhaḥ prasphuritādharaḥ❘   |
| आज्ञापयामास च तौ चण्डमुण्डौ महासुरौ ‖21‖   | āGYāpayāmāsa ca tau caṇḍamuṇḍau mahāsurau ‖21‖   |
|  |  |
| हेचण्ड हे मुण्ड बलैर्बहुभिः परिवारितौ   | hecaṇḍa he muṇḍa balairbahubhiḥ parivāritau   |
| तत्र गच्छत गत्वा च सा समानीयतां लघु ‖22‖   | tatra gacChata gatvā ca sā samānīyatāṃ laghu ‖22‖   |
|  |  |
| केशेष्वाकृष्य बद्ध्वा वा यदि वः संशयो युधि❘   | keśeśhvākṛśhya baddhvā vā yadi vaḥ saṃśayo yudhi❘   |
| तदाशेषा युधैः सर्वैर् असुरैर्विनिहन्यतां ‖23‖   | tadāśeśhā yudhaiḥ sarvair asurairvinihanyatāṃ ‖23‖   |
|  |  |
| तस्यां हतायां दुष्टायां सिंहे च विनिपातिते❘   | tasyāṃ hatāyāṃ duśhṭāyāṃ siṃhe ca vinipātite❘   |
| शीघ्रमागम्यतां बद्वा गृहीत्वातामथाम्बिकाम् ‖24‖   | śīghramāgamyatāṃ badvā gṛhītvātāmathāmbikām ‖24‖   |
|  |  |
| ‖ स्वस्ति श्री मार्कण्डेय पुराणे सावर्निकेमन्वन्तरे देवि महत्म्ये शुम्भनिशुम्भसेनानीधूम्रलोचनवधो नाम षष्टो ध्यायः ‖   | ‖ svasti śrī mārkaṇḍeya purāṇe sāvarnikemanvantare devi mahatmye śumbhaniśumbhasenānīdhūmralocanavadho nāma śhaśhṭo dhyāyaḥ ‖   |
|  |  |
|  **आहुति   |  **āhuti   |
| ** ॐ क्लीं जयन्ती साङ्गायै सशक्तिकायै सपरिवारायै सवाहनायै महाहुतिं समर्पयामि नमः स्वाहा ‖   | ** oṃ klīṃ jayantī sāṅgāyai saśaktikāyai saparivārāyai savāhanāyai mahāhutiṃ samarpayāmi namaḥ svāhā ‖   |
|  |  |
