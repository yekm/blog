## Dhuni Re Dhakhavi

ધૂણી રે ધખાવી બેલી અમે તારા નામની  
હરીના એ નામની રે અલખના એ ધામની

ભૂલો રે પડ્યો રે હંસો આંગણે ઊડીને આવ્યો  
તન-મનથી તરછોડાયો, મારગ મારગ અથડાયો  
હે ગમ ના પડે રે એને ઠાકુર તારા નામની

કોને રે કાજે રે જીવડા ઝંખના તને રે લાગી  
કોની રે વાટ્યું જોતા ભવની આ ભાવટ ભાગી  
હે તરસ્યું રે જાગી જીવને ભક્તિ કેરા જામની

ધૂણી રે ધખાવી બેલી અમે તારા નામની  
હરીના એ નામની રે અલખના એ ધામની

