## Mushkile Aayengi Aane Do

Mushkile aayengi aane do  
Saagar me toofaan uthne do  
Hame rukna nahi hame jhukna nahi  
Kaam prabhu ka hame karna hai

Pahaad parbat durgam ho  
Path par kankar kaante ho  
Hame hatna nahi hame mitna nahi  
Vedo ke shikhar par chadhna hai

Andhera chaayaa hai chaane do  
Kali ghataa ghir aane do  
Hame rona nahi hame sona nahi  
Gita ka gyaan hame dena hai

Meera ka vishpaan gyaat hai  
Vish pachaana badi baat hai  
Meera royi nahi Shyam bhooli nahi  
Shyam dhundhte Shyam khud hona hai

