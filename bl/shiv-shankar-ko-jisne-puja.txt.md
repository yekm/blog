## Shiv Shankar Ko Jisne Puja


shiv shankar ko jisne puja uska hi udhar hua  
ant kaal ko bhavsagar mein uska beda paar hua  
bhole shankar ki puja karo  
dhayan charno mein iske dharo  
har har mahadev shiv shambu

damro vala hai jag mein dayalu bada  
dindukhiyo ka data jagat ka pita  
sab pe karta hai yeh bhola shanker daya  
sab ko deta hai yeh aashara  
in pawan charno mein arpan aakar jo ek baar hua  
ant kaal ko bhavsagar mein uska beda paar hua  
om namo shivay namo  
har har mahadev shiv shambu

naam uncha hai sabse mahadev ka  
vandana iski karte hain sab devta..  
iski puja se vardan pate hain sab  
shakti ka daan pate hain sab..  
nag asur prani sab par hi bhole ka upkar hua  
ant kaal ko bhavsagar mein uska beda paar hua

shiv shankar ko jisne puja uska hi udhar hua  
ant kaal ko bhavsagar mein uska beda paar hua  
bhole shankar ki puja karo  
dhayan charno mein iske dharo  
har har mahadev shiv shambu

